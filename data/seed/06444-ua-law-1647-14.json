{
  "id": "ua-law-1647-14",
  "type": "statute",
  "title": "Закон України (1647-14)",
  "title_en": "",
  "short_name": "1647-14",
  "status": "in_force",
  "issued_date": "2000-04-06",
  "url": "https://zakon.rada.gov.ua/laws/show/1647-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення воєнного стану",
      "content": "Воєнний стан - це особливий правовий режим, що вводиться в\nУкраїні або в окремих її місцевостях у разі збройної агресії чи\nзагрози нападу, небезпеки державній незалежності України, її\nтериторіальній цілісності та передбачає надання відповідним\nорганам державної влади, військовому командуванню та органам\nмісцевого самоврядування повноважень, необхідних для відвернення\nзагрози та забезпечення національної безпеки, а також тимчасове,\nзумовлене загрозою, обмеження конституційних прав і свобод людини\nі громадянина та прав і законних інтересів юридичних осіб із\nзазначенням строку дії цих обмежень."
    },
    {
      "provision_ref": "art2",
      "section": "2",
      "title": "Стаття 2. Мета введення воєнного стану",
      "content": "Метою введення воєнного стану є створення умов для здійснення\nорганами державної влади, військовим командуванням, органами\nмісцевого самоврядування, підприємствами, установами та\nорганізаціями наданих їм повноважень у разі збройної агресії чи\nзагрози нападу, небезпеки державній незалежності України, її\nтериторіальній цілісності."
    },
    {
      "provision_ref": "art3",
      "section": "3",
      "title": "Стаття 3. Правова основа введення воєнного стану",
      "content": "Правовою основою введення воєнного стану є Конституція\nУкраїни ( 254к/96-ВР ), цей Закон, інші закони України та Указ\nПрезидента України про введення воєнного стану в Україні або в\nокремих її місцевостях, затверджений Верховною Радою України."
    },
    {
      "provision_ref": "art4",
      "section": "4",
      "title": "Стаття 4. Військове командування",
      "content": "Військовим командуванням, якому цим Законом надається право\nразом з органами виконавчої влади, Радою міністрів Автономної\nРеспубліки Крим та органами місцевого самоврядування\nзапроваджувати та здійснювати заходи правового режиму воєнного\nстану, є:\nГенеральний штаб Збройних Сил України;\nкомандування видів Збройних Сил України; { Абзац третій\nчастини першої статті 4 в редакції Закону N 803-VI ( 803-17 ) від\n25.12.2008 }\nоб'єднане оперативне командування, управління оперативних\nкомандувань, територіальні управління, командування військових\nз'єднань, частин Збройних Сил України та інших утворених\nвідповідно до законів України військових формувань. { Абзац\nчетвертий частини першої статті 4 в редакції Закону N 803-VI\n( 803-17 ) від 25.12.2008 }\nР о з д і л II\n\nПОРЯДОК ВВЕДЕННЯ ТА СКАСУВАННЯ ВОЄННОГО СТАНУ"
    },
    {
      "provision_ref": "art5",
      "section": "5",
      "title": "Стаття 5. Порядок введення воєнного стану",
      "content": "Воєнний стан в Україні або в окремих її місцевостях вводиться\nУказом Президента України, який підлягає затвердженню Верховною\nРадою України протягом двох днів з моменту звернення Президента\nУкраїни.\nУказ Президента України про введення воєнного стану,\nзатверджений Верховною Радою України, негайно оголошується через\nзасоби масової інформації.\nПропозиції щодо введення воєнного стану в Україні або в\nокремих її місцевостях Президентові України подає Рада\nнаціональної безпеки і оборони України.\nСтаття 6. Указ Президента України про введення воєнного\nстану\nВ Указі Президента України про введення воєнного стану\nзазначаються:\n1) обгрунтування необхідності введення воєнного стану;\n2) межі території, на якій вводиться воєнний стан, час\nвведення і строк, на який він вводиться;\n3) завдання військового командування, органів державної влади\nта органів місцевого самоврядування щодо запровадження і\nздійснення заходів правового режиму воєнного стану;\n4) вичерпний перелік конституційних прав і свобод людини і\nгромадянина, які тимчасово обмежуються у зв'язку з введенням\nвоєнного стану, а також перелік тимчасових обмежень прав і\nзаконних інтересів юридичних осіб із зазначенням строку дії цих\nобмежень;\n5) інші питання, що випливають із цього Закону."
    },
    {
      "provision_ref": "art7",
      "section": "7",
      "title": "Стаття 7. Скасування воєнного стану",
      "content": "Воєнний стан на всій території України або в окремих її\nмісцевостях скасовується Указом Президента України за пропозицією\nРади національної безпеки і оборони України в разі усунення\nзагрози нападу чи небезпеки державній незалежності України, її\nтериторіальній цілісності, про що негайно оголошується через\nзасоби масової інформації.\nЗ пропозицією про скасування воєнного стану до Президента\nУкраїни може звернутися Верховна Рада України.\nР о з д і л III\n\nДІЯЛЬНІСТЬ ОРГАНІВ ДЕРЖАВНОЇ ВЛАДИ В УМОВАХ\nВОЄННОГО СТАНУ\nСтаття 8. Здійснення органами державної влади повноважень в\nумовах воєнного стану\nВ умовах воєнного стану Президент України, Верховна Рада\nУкраїни, органи державної влади, військове командування, Верховна\nРада Автономної Республіки Крим, Рада міністрів Автономної\nРеспубліки Крим, органи місцевого самоврядування, підприємства,\nустанови та організації здійснюють повноваження, надані їм\nКонституцією України та законами України, і забезпечують виконання\nзаходів, передбачених цим Законом.\nСтаття 9. Керівництво Збройними Силами України та іншими\nвійськовими формуваннями в умовах воєнного стану\nМіністерство оборони України у зв'язку з введенням воєнного\nстану діє відповідно до Положення про Міністерство оборони\nУкраїни, яке затверджується Президентом України.\nСтаття 10. Неприпустимість припинення повноважень органів\nдержавної влади в умовах воєнного стану\nУ період воєнного стану не можуть бути припинені повноваження\nВерховної Ради України, Уповноваженого Верховної Ради України з\nправ людини, Верховної Ради Автономної Республіки Крим,\nміністерств, інших центральних і місцевих органів виконавчої влади\nта органів місцевого самоврядування, а також судів, органів\nпрокуратури України, органів, що здійснюють оперативно-розшукову\nдіяльність, досудове розслідування.\nСтаття 11. Діяльність Верховної Ради України в умовах\nвоєнного стану\nВерховна Рада України в разі введення воєнного стану в\nУкраїні або в окремих її місцевостях збирається у дводенний строк\nбез скликання і працює у сесійному режимі.\nКерівники органів державної влади та органів місцевого\nсамоврядування, підприємств, установ та організацій усіх форм\nвласності зобов'язані сприяти негайному прибуттю народних\nдепутатів України на засідання Верховної Ради України та\nздійсненню їх повноважень.\nУ разі закінчення строку повноважень Верховної Ради України\nпід час дії воєнного стану її повноваження продовжуються до дня\nпершого засідання першої сесії Верховної Ради України, обраної\nпісля скасування воєнного стану.\nПовноваження Верховної Ради України, передбачені Конституцією\nУкраїни, в період воєнного стану не можуть бути обмежені.\nСтаття 12. Особливості дії нормативно-правових актів в\nумовах воєнного стану\nНормативно-правові акти Верховної Ради Автономної Республіки\nКрим, рішення Ради міністрів Автономної Республіки Крим, рішення\nмісцевих органів виконавчої влади та органів місцевого\nсамоврядування, які стосуються прав і свобод людини і громадянина,\nщо обмежуються у зв'язку з введенням воєнного стану, тимчасово не\nзастосовуються.\nСтаття 13. Діяльність військового командування в умовах\nвоєнного стану\nВ Україні або в окремих її місцевостях, де введено воєнний\nстан, керівництво у сфері оборони та забезпечення громадського\nпорядку і безпеки, у запровадженні заходів, передбачених\nстаттею 15 цього Закону, здійснюється відповідним військовим\nкомандуванням у тісній взаємодії з органами виконавчої влади,\nРадою міністрів Автономної Республіки Крим та органами місцевого\nсамоврядування.\nУ місцевостях, де ведуться бойові дії, запровадження та\nздійснення заходів правового режиму воєнного стану покладається\nбезпосередньо на військове командування.\nВійськове командування під час дії воєнного стану вживає всіх\nзаходів для забезпечення захисту безпеки населення та інтересів\nдержави і несе відповідальність за їх запровадження на відповідній\nтериторії."
    },
    {
      "provision_ref": "art14",
      "section": "14",
      "title": "Стаття 14. Правові акти в умовах воєнного стану",
      "content": "Органи, зазначені в статті 10 цього Закону, та військове\nкомандування мають право видавати в межах своєї компетенції\nобов'язкові для виконання, у тому числі спільні, рішення,\nрозпорядження, накази та директиви з питань запровадження та\nздійснення заходів правового режиму воєнного стану.\nР о з д і л IV\n\nЗАХОДИ ПРАВОВОГО РЕЖИМУ ВОЄННОГО СТАНУ, ЩО\nЗАПРОВАДЖУЮТЬСЯ В УМОВАХ ВОЄННОГО СТАНУ"
    },
    {
      "provision_ref": "art15",
      "section": "15",
      "title": "Стаття 15. Зміст заходів правового режиму воєнного стану",
      "content": "В Україні або в окремих її місцевостях, де введено воєнний\nстан, військовому командуванню надається право разом з органами\nвиконавчої влади, Радою міністрів Автономної Республіки Крим та\nорганами місцевого самоврядування, а якщо це неможливо, -\nсамостійно запроваджувати та здійснювати такі заходи правового\nрежиму воєнного стану:\n1) запроваджувати трудову повинність для працездатних осіб,\nне залучених до роботи в оборонній сфері та сфері забезпечення\nжиттєдіяльності населення і не заброньованих за підприємствами,\nустановами та організаціями на період мобілізації і воєнного часу\nз метою виконання робіт, що мають оборонний характер, а також\nліквідації надзвичайних ситуацій техногенного, природного та\nвоєнного характеру, які виникли в період дії воєнного стану, і їх\nнаслідків, та залучати їх в умовах воєнного стану до суспільно\nкорисних робіт, що виконуються для задоволення потреб Збройних Сил\nУкраїни, інших військових формувань і сил цивільного захисту,\nзабезпечення функціонування національної економіки та системи\nзабезпечення життєдіяльності населення і не потребують, як\nправило, спеціальної професійної підготовки осіб. Працівникам,\nзалученим до виконання суспільно корисних робіт, після закінчення\nтаких робіт надається попередня робота (посада), а в разі її\nвідсутності - інша рівноцінна робота (посада) на тому самому або,\nза згодою працівника, на іншому підприємстві, в установі,\nорганізації. Порядок залучення працездатних осіб в умовах воєнного\nстану до суспільно корисних робіт ( 753-2011-п ) з визначенням\nорієнтовного переліку таких робіт та механізму надання компенсації\n(винагороди) за їх виконання встановлюється Кабінетом Міністрів\nУкраїни;\n2) використовувати потужності та трудові ресурси підприємств,\nустанов і організацій усіх форм власності для потреб оборони,\nзмінювати режим їх роботи, проводити інші зміни виробничої\nдіяльності, а також умов праці відповідно до законодавства про\nпрацю;\n3) вилучати для тимчасового використання необхідне для потреб\nоборони майно міністерств, інших центральних та місцевих органів\nвиконавчої влади, територіальних громад, підприємств, установ і\nорганізацій усіх форм власності та громадян, у тому числі згідно з\nПоложенням про військово-транспортний обов'язок - транспортні\nзасоби, споруди, машини, механізми, обладнання та інші об'єкти,\nпов'язані з обслуговуванням транспорту, та видавати про це\nвідповідні документи встановленого зразка;\n4) встановлювати охорону важливих об'єктів національної\nекономіки України, які забезпечують життєдіяльність населення;\n5) запроваджувати комендантську годину (заборону перебування\nу певний період доби на вулицях та в інших громадських місцях без\nспеціально виданих перепусток і посвідчень), а також встановлювати\nспеціальний режим світломаскування;\n6) встановлювати особливий режим в'їзду і виїзду, обмежувати\nсвободу пересування громадян, іноземців та осіб без громадянства,\nа також рух транспортних засобів;\n7) перевіряти документи у громадян, а в разі потреби\nпроводити огляд речей, транспортних засобів, багажу та вантажів,\nслужбових приміщень і житла громадян, за винятком обмежень,\nвстановлених Конституцією України ( 254к/96-ВР );\n8) у порядку, визначеному Конституцією і законами України,\nпорушувати питання про заборону діяльності політичних партій,\nгромадських організацій, якщо вона загрожує суверенітету,\nнаціональній безпеці України, її державній незалежності і\nтериторіальній цілісності, життю громадян;\n9) здійснювати контроль за роботою підприємств зв'язку,\nполіграфічних підприємств, видавництв, телерадіоорганізацій,\nтеатральних, концертно-видовищних та інших підприємств, установ і\nорганізацій культури, використовувати місцеві радіостанції,\nтелевізійні центри та друкарні для військових потреб і проведення\nроз'яснювальної роботи серед військ і населення; регулювати роботу\nцивільних телерадіоцентрів, забороняти роботу аматорських\nприймально-передавальних радіостанцій особистого і колективного\nкористування та передачу інформації через комп'ютерні мережі;\n10) у разі порушення вимог або невиконання заходів правового\nрежиму воєнного стану вилучати у підприємств, установ і\nорганізацій усіх форм власності, окремих громадян\nрадіопередавальне обладнання, телевізійну, відео- і\nаудіоапаратуру, комп'ютери, а також у разі потреби інші технічні\nзасоби зв'язку;\n11) забороняти торгівлю зброєю, сильнодіючими хімічними і\nотруйними речовинами, а також алкогольними напоями та речовинами,\nвиробленими на спиртовій основі;\n12) вилучати у громадян вогнепальну зброю та боєприпаси,\nхолодну зброю, а у підприємств, установ і організацій також\nнавчальну та бойову техніку, вибухові, радіоактивні речовини і\nматеріали, сильнодіючі хімічні та отруйні речовини;\n13) забороняти призовникам і військовозобов'язаним змінювати\nмісце проживання без відома військового командування;\n14) встановлювати для фізичних і юридичних осіб\nвійськово-квартирну повинність з розквартирування\nвійськовослужбовців та розміщення військових частин, підрозділів і\nустанов;\n14-1) встановлювати для фізичних і юридичних осіб квартирну\nповинність з розквартирування особового складу органів і\nпідрозділів цивільного захисту, а також евакуйованого населення;\n{ Частину першу статті 15 доповнено пунктом 14-1 згідно із Законом\nN 186-VIII ( 186-19 ) від 12.02.2015 }\n15) встановлювати порядок використання сховищ, споруд та\nінших об'єктів для захисту населення, а також для задоволення\nпотреб оборони;\n16) проводити евакуацію населення з місць і районів,\nнебезпечних для проживання, а також підприємств, установ,\nорганізацій та матеріальних цінностей, які мають важливе державне,\nгосподарське і культурне значення;\n17) запроваджувати в разі необхідності нормоване забезпечення\nнаселення основними продовольчими і непродовольчими товарами,\nліками;\n18) усувати з посад керівників державних підприємств, установ\nі організацій за неналежне виконання ними своїх обов'язків,\nпризначати виконуючих обов'язки керівників зазначених підприємств,\nустанов і організацій;\n19) примусово відчужувати або вилучати майно у юридичних і\nфізичних осіб для потреб оборони.\nПорядок встановлення обмежень прав і свобод людини і\nгромадянина та прав і законних інтересів юридичних осіб в умовах\nвоєнного стану визначається законами України."
    },
    {
      "provision_ref": "art16",
      "section": "16",
      "title": "Стаття 16. Сприяння діяльності військового командування",
      "content": "Органи державної влади України, Верховна Рада Автономної\nРеспубліки Крим, Рада міністрів Автономної Республіки Крим та\nоргани місцевого самоврядування, підприємства, установи,\nорганізації, об'єднання громадян, а також громадяни зобов'язані\nсприяти військовому командуванню у запровадженні та здійсненні\nзаходів правового режиму воєнного стану на відповідній території.\nСтаття 17. Залучення військових формувань до здійснення\nзаходів правового режиму воєнного стану\nЗа рішенням Ради національної безпеки і оборони України,\nвведеним в дію в установленому порядку Указом Президента України,\nутворені відповідно до законів України військові формування\nзалучаються до вирішення завдань, пов'язаних із запровадженням і\nздійсненням заходів правового режиму воєнного стану відповідно до\nїх призначення та специфіки діяльності.\n( Стаття 17 із змінами, внесеними згідно із Законами N 662-IV\n( 662-15 ) від 03.04.2003, N 803-VI ( 803-17 ) від 25.12.2008 }\nСтаття 18. Взаємодія військового командування з органами\nдержавної влади в умовах воєнного стану\nВ умовах воєнного стану військове командування виконує свої\nзавдання у тісній взаємодії із Службою безпеки України, іншими\nутвореними відповідно до законів України військовими формуваннями,\nорганами внутрішніх справ та органами управління і силами\nцивільного захисту, а також може приймати в підпорядкування чи в\nоперативне підпорядкування інші військові формування або їх\nз'єднання, військові частини, установи та організації.\nПорядок взаємодії військового командування з міністерствами,\nіншими центральними органами виконавчої влади щодо забезпечення\nдодержання правового режиму воєнного стану, захисту безпеки\nгромадян та інтересів держави, а також підпорядкування чи\nоперативного підпорядкування йому інших утворених відповідно до\nзаконів України військових формувань або їх з'єднань, військових\nчастин, установ та організацій визначається Верховним\nГоловнокомандувачем Збройних Сил України.\nР о з д і л V\n\nГАРАНТІЇ ПРАВ І СВОБОД ГРОМАДЯН ТА ПРАВ І ЗАКОННИХ\nІНТЕРЕСІВ ЮРИДИЧНИХ ОСІБ В УМОВАХ ВОЄННОГО СТАНУ"
    },
    {
      "provision_ref": "art19",
      "section": "19",
      "title": "Стаття 19. Гарантії законності в умовах воєнного стану",
      "content": "В умовах воєнного стану забороняються:\nзміна Конституції України;\nзміна Конституції Автономної Республіки Крим;\nпроведення виборів Президента України, а також виборів до\nВерховної Ради України, Верховної Ради Автономної Республіки Крим\nі органів місцевого самоврядування;\nпроведення всеукраїнських та місцевих референдумів;\nпроведення страйків.\nСтаття 20. Правовий статус та обмеження прав і свобод\nгромадян та прав і законних інтересів\nюридичних осіб в умовах воєнного стану\nПравовий статус та обмеження прав і свобод громадян та прав і\nзаконних інтересів юридичних осіб в умовах воєнного стану\nвизначаються відповідно до Конституції України ( 254к/96-ВР ),\nцього Закону та інших законів України.\nВ умовах воєнного стану не можуть бути обмежені права і\nсвободи людини і громадянина, передбачені частиною другою статті\n64 Конституції України.\nУ процесі трудової діяльності осіб, щодо яких запроваджена\nтрудова повинність, забезпечується дотримання таких стандартів, як\nмінімальна заробітна плата, мінімальний термін відпустки та час\nвідпочинку між змінами, максимальний робочий час, врахування стану\nздоров'я особи тощо. На час залучення працюючої особи до виконання\nтрудової повинності поза місцем її роботи за трудовим договором за\nнею після закінчення виконання таких робіт зберігається відповідна\nробота (посада).\nСтаття 21. Правовий статус іноземців, осіб без громадянства\nта юридичних осіб іноземних держав в умовах\nвоєнного стану\nПравовий статус іноземців та осіб без громадянства, юридичних\nосіб іноземних держав, які перебувають на території України під\nчас дії воєнного стану, визначається Конституцією та законами\nУкраїни, міжнародними договорами України, згода на обов'язковість\nяких надана Верховною Радою України.\nСтаття 22. Неприпустимість використання правового режиму\nвоєнного стану для захоплення влади та порушення\nправ і свобод громадян та прав і законних\nінтересів юридичних осіб\nВведення воєнного стану не може бути підставою для\nзастосування тортур, жорстокого чи принижуючого людську гідність\nповодження або покарання. Будь-які спроби використати введення\nвоєнного стану для захоплення влади тягнуть за собою\nвідповідальність згідно з законом.\nСтаття 23. Відшкодування збитків, завданих під час введення\nвоєнного стану або повернення майна, що\nзбереглося\nПримусове відчуження об’єктів права власності у юридичних і\nфізичних осіб у зв’язку із запровадженням та здійсненням заходів\nправового режиму воєнного стану тягне за собою відшкодування їх\nвартості в порядку, визначеному законом.\nЯкщо майно, що було примусово відчужене у юридичних і\nфізичних осіб, після скасування правового режиму воєнного стану\nзбереглося, колишній власник або уповноважена ним особа має право\nвимагати повернення такого майна у судовому порядку.\nКолишній власник примусово відчуженого у зв'язку із\nзапровадженням та здійсненням заходів правового режиму воєнного\nстану майна може вимагати взамін надання йому іншого майна, якщо\nце можливо."
    },
    {
      "provision_ref": "art24",
      "section": "24",
      "title": "Стаття 24. Інформування Генерального секретаря ООН та держав",
      "content": "Україна відповідно до Міжнародного пакту про громадянські та\nполітичні права у разі введення воєнного стану негайно повідомляє\nчерез Генерального секретаря ООН державам, які беруть участь у\nцьому пакті, про обмеження прав і свобод людини і громадянина, що\nє відхиленням від зобов'язань за Міжнародним пактом, та про межу\nцих відхилень і причини прийняття такого рішення.\nУ повідомленні зазначається також дата припинення дії\nвідповідних відхилень від зобов'язань, передбачених Міжнародним\nпактом про громадянські та політичні права.\nПро зміни межі відхилень від зобов'язань за Міжнародним\nпактом про громадянські та політичні права або строку дії обмежень\nправ і свобод та причин прийняття такого рішення Україна\nповідомляє Генерального секретаря ООН у порядку, визначеному\nчастинами першою та другою цієї статті.\nР о з д і л VI\n\nВІДПОВІДАЛЬНІСТЬ ЗА ПОРУШЕННЯ ВИМОГ АБО\nНЕВИКОНАННЯ ЗАХОДІВ ПРАВОВОГО РЕЖИМУ ВОЄННОГО СТАНУ\nСтаття 25. Відповідальність за порушення правового режиму\nвоєнного стану\nОсоби, винні у порушенні вимог або невиконанні заходів\nправового режиму воєнного стану, притягаються до відповідальності\nзгідно з законом."
    },
    {
      "provision_ref": "art26",
      "section": "26",
      "title": "Стаття 26. Правосуддя в умовах воєнного стану",
      "content": "Правосуддя на території, де введено воєнний стан,\nздійснюється лише судами. На цій території діють суди, створені\nвідповідно до Конституції України ( 254к/96-ВР ). Створення\nнадзвичайних та особливих судів не допускається.\nСкорочення чи прискорення будь-яких форм судочинства\nзабороняється."
    },
    {
      "provision_ref": "art27",
      "section": "27",
      "title": "Стаття 27. Контроль за діяльністю органів виконавчої влади",
      "content": "Контроль за діяльністю органів виконавчої влади в умовах\nвоєнного стану здійснює Рада національної безпеки і оборони\nУкраїни.\nСтаття 28. Нагляд за додержанням законів в умовах воєнного\nстану\nНагляд за додержанням законів України в умовах воєнного стану\nздійснюється відповідно до Конституції та законів України.\nР о з д і л VII\n\nПРИКІНЦЕВІ ПОЛОЖЕННЯ\n1. Цей Закон набирає чинності з дня його опублікування.\n2. Кабінету Міністрів України:\nу шестимісячний строк підготувати і подати на розгляд\nВерховної Ради України пропозиції про внесення змін до\nзаконодавчих актів, що випливають з цього Закону;\nпривести свої рішення у відповідність з цим Законом;\nзабезпечити приведення міністерствами, іншими центральними та\nмісцевими органами виконавчої влади у відповідність з цим Законом\nїх нормативно-правових актів."
    }
  ],
  "definitions": []
}