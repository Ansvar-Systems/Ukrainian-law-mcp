{
  "id": "ua-law-224-20",
  "type": "statute",
  "title": "Закон України (224-20)",
  "title_en": "",
  "short_name": "224-20",
  "status": "in_force",
  "issued_date": "2019-10-29",
  "url": "https://zakon.rada.gov.ua/laws/show/224-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Кодексу України про адміністративні правопорушення щодо встановлення відповідальності за порушення правил перевезення дітей\n\n(Відомості Верховної Ради (ВВР), 2019, № 51, ст.378)\n\nВерховна Рада України постановляє :\n\n1. Внести до Кодексу України про адміністративні правопорушення (Відомості Верховної Ради УРСР, 1984 р., додаток до № 51, ст. 1122) такі зміни:\n\n1) статтю 121 після частини дев’ятої доповнити двома новими частинами такого змісту:\n\n\"Порушення правил перевезення дітей -\n\nтягне за собою накладення штрафу на водія в розмірі тридцяти неоподатковуваних мінімумів доходів громадян.\n\nПовторне протягом року вчинення порушення, передбаченого частиною десятою цієї статті, -\n\nтягне за собою накладення штрафу на водія в розмірі п’ятдесяти неоподатковуваних мінімумів доходів громадян\".\n\nУ зв’язку з цим частину десяту вважати частиною дванадцятою;\n\n2) у частині першій статті 222 слова та цифри \"частини перша, друга, третя, п’ята, шоста і восьма статті 121\" замінити словами та цифрами \"частини перша, друга, третя, п’ята, шоста, восьма, десята і одинадцята статті 121\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n29 жовтня 2019 року\n\n№ 224-IX\n\nПро внесення змін до Кодексу України про адміністративні правопорушення щодо встановлення відповідальності за порушення правил перевезення дітей\nЗакон України від 29.10.2019 № 224-IX\n\nПрийняття від 29.10.2019\nПостійна адреса:\nhttps://zakon.rada.gov.ua/go/224-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}