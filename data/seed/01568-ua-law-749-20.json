{
  "id": "ua-law-749-20",
  "type": "statute",
  "title": "Закон України (749-20)",
  "title_en": "",
  "short_name": "749-20",
  "status": "in_force",
  "issued_date": "2020-07-03",
  "url": "https://zakon.rada.gov.ua/laws/show/749-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо окремих питань організації освітнього процесу у сфері охорони здоров’я\n\n(Відомості Верховної Ради (ВВР), 2020, № 47, ст.411)\n\n{Із змінами, внесеними згідно з Законами\n\n№ 2347-IX від 01.07.2022\n\n№ 2494-IX від 29.07.2022 }\n\nВерховна Рада України постановляє :\n\nI. Внести зміни до таких законодавчих актів України:\n\n1. В Основах законодавства України про охорону здоров’я (Відомості Верховної Ради України, 1993 р., № 4, ст. 19 із наступними змінами):\n\n1) статтю 33 після частини першої доповнити трьома частинами такого змісту:\n\n\"У закладах охорони здоров’я з метою забезпечення освітнього процесу медична допомога може надаватися науково-педагогічними працівниками закладів вищої (післядипломної) освіти, які здійснюють підготовку кадрів у сфері охорони здоров’я, за умови, що вони мають сертифікат лікаря-спеціаліста та отримали погодження керівника закладу охорони здоров’я на надання медичної допомоги пацієнту, форма якого затверджується центральним органом виконавчої влади, що забезпечує формування державної політики у сфері охорони здоров’я.\n\nОрганізація освітнього процесу у закладах охорони здоров’я за участі науково-педагогічних працівників закладів вищої освіти, що здійснюють підготовку здобувачів вищої освіти у сфері охорони здоров’я, здійснюється відповідно до положення, затвердженого Кабінетом Міністрів України.\n\nУчасть у наданні всіх видів медичної допомоги, під керівництвом лікаря закладу охорони здоров’я, беруть лікарі-інтерни відповідно до положення, затвердженого центральним органом виконавчої влади, що забезпечує формування державної політики у сфері охорони здоров’я\".\n\nУ зв’язку з цим частини другу і третю вважати відповідно частинами п’ятою і шостою;\n\n2) статтю 35 -2 після частини четвертої доповнити новою частиною такого змісту:\n\n\"У закладах охорони здоров’я з метою забезпечення освітнього процесу вторинну (спеціалізовану) медичну допомогу можуть надавати науково-педагогічні працівники закладів вищої (післядипломної) освіти, які здійснюють підготовку кадрів у сфері охорони здоров’я, за умови, що вони мають сертифікат лікаря-спеціаліста та отримали погодження керівника закладу охорони здоров’я на надання медичної допомоги пацієнту. Такі науково-педагогічні працівники також можуть бути лікуючим лікарем з надання вторинної (спеціалізованої) медичної допомоги\".\n\nУ зв’язку з цим частини п’яту - одинадцяту вважати відповідно частинами шостою - дванадцятою;\n\n3) статтю 35 -3 після частини третьої доповнити новою частиною такого змісту:\n\n\"З метою забезпечення освітнього процесу третинну (високоспеціалізовану) медичну допомогу можуть надавати науково-педагогічні працівники закладів вищої (післядипломної) освіти, які здійснюють підготовку кадрів у сфері охорони здоров’я, за умови, що вони мають сертифікат лікаря-спеціаліста та отримали погодження керівника закладу охорони здоров’я на надання медичної допомоги пацієнту. Такі науково-педагогічні працівники також можуть бути лікуючим лікарем з надання третинної (високоспеціалізованої) медичної допомоги\".\n\nУ зв’язку з цим частини четверту - дев’яту вважати відповідно частинами п’ятою - десятою.\n\n2. У Законі України \"Про вищу освіту\" (Відомості Верховної Ради України, 2014 р., № 37-38, ст. 2004 із наступними змінами):\n\n1) в абзаці першому частини третьої статті 36 слово \"інтернів\" замінити словами \"лікарів (провізорів)-інтернів\";\n\n2) пункт 3 частини третьої статті 61 викласти в такій редакції:\n\n\"3) лікар (провізор)-інтерн - особа, яка має ступінь магістра медичного або фармацевтичного спрямування, виконує програму підготовки в інтернатурі за відповідною спеціальністю під керівництвом лікаря закладу охорони здоров’я та закріпленого за ним викладача кафедри закладу вищої освіти, що здійснює підготовку лікарів (провізорів)-інтернів, та бере участь у наданні всіх видів медичної допомоги, передбачених вимогами освітньо-кваліфікаційної характеристики\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n{Пункт 2 розділу ІІ виключено на підставі Закону № 2494-IX від 29.07.2022 }\n\n3. Кабінету Міністрів України протягом місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 липня 2020 року\n\n№ 749-IX\n\nПро внесення змін до деяких законодавчих актів України щодо окремих питань організації освітнього процесу у сфері охорони здоров'я\nЗакон України від 03.07.2020 № 749-IX\n\nРедакція від 19.08.2022 , підстава — 2494-IX\nПостійна адреса:\nhttps://zakon.rada.gov.ua/go/749-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}