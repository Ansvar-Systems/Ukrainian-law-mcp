{
  "id": "ua-law-887-15",
  "type": "statute",
  "title": "Закон України (887-15)",
  "title_en": "",
  "short_name": "887-15",
  "status": "in_force",
  "issued_date": "2003-05-22",
  "url": "https://zakon.rada.gov.ua/laws/show/887-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nу зв'язку з прийняттям Закону України \"Про дозвільну\nдіяльність у сфері використання ядерної енергії\"\n( Відомості Верховної Ради України (ВВР), 2003, N 37, ст.307 )\n\nВерховна Рада України п о с т а н о в л я є :\nI. Внести до законів України такі зміни:\n1. У Законі України \"Про використання ядерної енергії та\nрадіаційну безпеку\" ( 39/95-ВР ) (Відомості Верховної Ради\nУкраїни, 1995 р., N 12, ст. 81; 1998 р., N 11-12, ст. 50; 2000 р.,\nN 30, ст. 236):\n1) абзац дев'ятий частини першої статті 1 викласти у такій\nредакції:\n\"перевезення - діяльність, пов'язана з підготовкою,\nзавантаженням, відправленням, транспортуванням, включаючи\nтранзитне зберігання, розвантаження і приймання в кінцевому пункті\nпризначення вантажів радіоактивних матеріалів і упаковок\";\n2) в абзаці третьому частини другої статті 22:\nслово \"(ліцензій)\" виключити;\nслово \"(ліцензування)\" замінити словами \"(провадження\nдозвільної діяльності)\";\n3) у частині другій статті 27:\nабзаци дев'ятий і десятий викласти у такій редакції:\n\"зняття з експлуатації та консервація ядерних установок і\nзакриття сховища для захоронення радіоактивних відходів;\nперевезення радіоактивних матеріалів\";\nдоповнити частину абзацом такого змісту:\n\"діяльність, пов'язана із забезпеченням фізичного захисту\nядерних матеріалів і ядерних установок (за переліком видів\nдіяльності, що затверджується Кабінетом Міністрів України)\";\n4) статтю 28 викласти у такій редакції:\n\" Стаття 28. Види дозволів на провадження діяльності у сфері\nвикористання ядерної енергії\nДіяльність у сфері використання ядерної енергії провадиться\nна підставі ліцензій, окремих дозволів та сертифікатів відповідно\nдо Закону України \"Про дозвільну діяльність у сфері використання\nядерної енергії\" ( 1370-14 ) та інших законів\";\n5) у статті 29:\nчастину третю викласти у такій редакції:\n\"Видача дозволів у сфері використання ядерної енергії\nздійснюється відповідно до Закону України \"Про дозвільну\nдіяльність у сфері використання ядерної енергії\" ( 1370-14 ) та\nінших законів\";\nчастину четверту виключити;\n6) статтю 42 викласти у такій редакції:\n\" Стаття 42. Провадження дозвільної діяльності щодо\nбудівництва ядерних установок та сховищ для\nзахоронення радіоактивних відходів\nОрган державного регулювання ядерної та радіаційної безпеки\nвидає ліцензії на будівництво ядерних установок і сховищ для\nзахоронення радіоактивних відходів лише за наявності плану заходів\nщодо зняття їх з експлуатації, визначення обсягу радіоактивних\nвідходів і поводження з ними, позитивних висновків державної\nекспертизи ядерної та радіаційної безпеки, актів інспекційного\nобстеження та документів про перевірку обгрунтування безпеки в\nрамках відповідної дозвільної процедури.\nБудівництво ядерної установки чи сховища для захоронення\nрадіоактивних відходів без наявності ліцензії органу державного\nрегулювання ядерної та радіаційної безпеки припиняється за\nрішенням цього органу з відшкодуванням замовником завданих\nнавколишньому природному середовищу збитків та відновленням\nколишнього його стану, а також з накладенням штрафу відповідно до\nзаконодавства України.\nТаке рішення може бути оскаржено лише у судовому порядку.\nПодання скарги не зупиняє виконання рішення\";\n7) у назві та тексті розділу X слова \"джерела іонізуючого\nвипромінювання\" в усіх відмінках замінити словами \"радіоактивні\nматеріали\" у відповідному відмінку;\n8) у статті 81 слово \"(ліцензія)\" в усіх відмінках виключити.\n2. У Законі України \"Про видобування та переробку уранових\nруд\" ( 645/97-ВР ) (Відомості Верховної Ради України, 1998 р.,\nN 11-12, ст. 39):\n1) абзац четвертий статті 6 викласти у такій редакції:\n\"надання ліцензій на видобування і переробку уранових руд\";\n2) у статті 7:\nчастини першу і п'яту викласти у такій редакції:\n\"Діяльність підприємств з видобування, переробки, перевезення\nуранових руд та продуктів їх переробки провадиться на підставі\nліцензій, які видаються у порядку, встановленому Кабінетом\nМіністрів України\";\n\"Ліцензії на переробку уранових руд, а також на перевезення\nуранових руд і продуктів їх переробки видаються відповідно до\nЗакону України \"Про дозвільну діяльність у сфері використання\nядерної енергії\" ( 1370-14 );\nчастини другу і сьому виключити;\n3) частину першу статті 11 викласти у такій редакції:\n\"Експлуатація уранових об'єктів провадиться за наявності\nліцензій, отриманих згідно з законом\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 22 травня 2003 року\nN 887-IV\n\nПро внесення змін до деяких законів України у зв'язку з прийняттям Закону України \"Про дозвільну діяльність у сфері використання ядерної енергії\"\nЗакон України від 22.05.2003 № 887-IV\n\nПрийняття від 22.05.2003\nПостійна адреса:\nhttps://zakon.rada.gov.ua/go/887-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}