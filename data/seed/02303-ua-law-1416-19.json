{
  "id": "ua-law-1416-19",
  "type": "statute",
  "title": "Закон України (1416-19)",
  "title_en": "",
  "short_name": "1416-19",
  "status": "in_force",
  "issued_date": "2016-06-14",
  "url": "https://zakon.rada.gov.ua/laws/show/1416-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\n{Закон втратив чинність на підставі Закону № 808-IX від 17.07.2020 }\n\nПро внесення змін до Закону України \"Про державне оборонне замовлення\"\n\n(Відомості Верховної Ради (ВВР), 2016, № 29, ст.537)\n\nВерховна Рада України постановляє :\n\nI. Внести до Закону України \"Про державне оборонне замовлення\" (Відомості Верховної Ради України, 2011 р., № 6, ст. 45) такі зміни:\n\n1. У статті 1:\n\n1) пункт 5 частини першої доповнити словами \"військові формування, утворені відповідно до законів України\";\n\n2) доповнити частиною другою такого змісту:\n\n\"Термін \"військове майно\" вживається у значенні, визначеному Законом України \"Про правовий режим майна у Збройних Силах України\".\n\n2. У статті 2 слова \"Про державне замовлення для задоволення пріоритетних державних потреб\" виключити.\n\n3. Частину другу статті 3 після абзацу сьомого доповнити новим абзацом такого змісту:\n\n\"надає роз’яснення щодо застосування законодавства у сфері оборонного замовлення\".\n\nУ зв’язку з цим абзац восьмий вважати абзацом дев’ятим.\n\n4. У статті 6:\n\n1) у частині третій:\n\nв абзаці другому слово \"наступний\" замінити словом \"плановий\";\n\nабзац третій викласти в такій редакції:\n\n\"наступні за плановим два бюджетні періоди з урахуванням індикативних показників прогнозу Державного бюджету України\";\n\nдоповнити абзацом четвертим такого змісту:\n\n\"Під час планування оборонного замовлення державні замовники виходять з того, що закупівля озброєння та військової техніки, військової зброї та боєприпасів до неї, а також їх модернізація з проведенням ремонту за технічним станом здійснюються виключно за оборонним замовленням\";\n\n2) у частині п’ятій:\n\nв абзаці першому слова \"наступний бюджетний період\" замінити словами \"плановий, а також наступні за плановим два бюджетні періоди\";\n\nдоповнити абзацом шостим такого змісту:\n\n\"В умовах особливого періоду, у разі введення надзвичайного стану та в період проведення антитерористичної операції до основних показників оборонного замовлення може включатися інше військове майно, що забезпечує життєдіяльність і функціонування Збройних Сил України, інших військових формувань, утворених відповідно до законів України, та правоохоронних органів спеціального призначення, якщо його закупівля становить державну таємницю\";\n\n3) абзац перший частини шостої викласти в такій редакції:\n\n\"6. Кабінет Міністрів України затверджує основні показники оборонного замовлення протягом місяця після набрання чинності законом про Державний бюджет України на відповідний рік\".\n\n5. У статті 7:\n\n1) частину другу доповнити абзацом четвертим такого змісту:\n\n\"Державні замовники можуть розпочинати процедуру відбору виконавців після оприлюднення закону про Державний бюджет України на відповідний рік, виходячи з того, що державний контракт з ними буде укладено після затвердження Кабінетом Міністрів України основних показників оборонного замовлення. У разі відсутності відповідного закону на початок року державні замовники можуть розпочинати процедуру з 1 січня поточного року, якщо їх закупівля становить державну таємницю\";\n\n2) доповнити частиною п’ятою такого змісту:\n\n\"5. Порядок формування ціни на продукцію, роботи, послуги оборонного призначення у разі, якщо відбір виконавців з постачання (закупівлі) такої продукції, робіт, послуг здійснюється без застосування конкурентних процедур, визначається Кабінетом Міністрів України\".\n\n6. Статтю 8 доповнити частиною четвертою такого змісту:\n\n\"4. В умовах особливого періоду, введення надзвичайного стану та в період проведення антитерористичної операції компенсаційні (офсетні) договори можуть за рішенням Кабінету Міністрів України не укладатися.\n\nЗакупівля продукції, робіт, послуг оборонного призначення за імпортом може здійснюватися в іноземних юридичних осіб шляхом укладення державним замовником державного контракту з вітчизняним суб’єктом господарювання, якому в установленому законодавством порядку надані повноваження на право здійснення експорту та імпорту товарів військового призначення і товарів, які містять відомості, що становлять державну таємницю\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у тримісячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити прийняття та приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n14 червня 2016 року\n\n№ 1416-VIII\n\nПро внесення змін до Закону України \"Про державне оборонне замовлення\"\nЗакон України від 14.06.2016 № 1416-VIII\n\nВтрата чинності від 01.01.2021 , підстава — 808-IX\nПостійна адреса:\nhttps://zakon.rada.gov.ua/go/1416-19\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}