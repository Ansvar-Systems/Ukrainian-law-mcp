{
  "id": "ua-law-4187-20",
  "type": "statute",
  "title": "Закон України (4187-20)",
  "title_en": "",
  "short_name": "4187-20",
  "status": "in_force",
  "issued_date": "2025-01-08",
  "url": "https://zakon.rada.gov.ua/laws/show/4187-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо відновлення моніторингу, звітності та верифікації викидів парникових газів\n\n(Відомості Верховної Ради (ВВР), 2025, № 28, ст.91)\n\nВерховна Рада України постановляє:\n\nI. Внести зміни до таких законів України:\n\n1. У Законі України \"Про засади моніторингу, звітності та верифікації викидів парникових газів\" (Відомості Верховної Ради України, 2020 р., № 22, ст. 150 із наступними змінами):\n\n1) у статті 1 :\n\nпункт 7 частини першої викласти в такій редакції:\n\n\"7) Єдиний реєстр з моніторингу, звітності та верифікації викидів парникових газів (далі - Єдиний реєстр) - публічний електронний реєстр, що забезпечує створення, збирання, накопичення, зберігання, облік, захист, відображення, оброблення відомостей про установки та документів у сфері моніторингу, звітності та верифікації викидів парникових газів з установки, а також електронну взаємодію у цій сфері\";\n\nчастину другу доповнити новим абзацом першим такого змісту:\n\n\"2. Терміни \"Єдиний реєстр\", \"держатель Єдиного реєстру\", \"адміністратор Єдиного реєстру\", \"технічний адміністратор Єдиного реєстру\" вживаються в цьому Законі у значеннях відповідних термінів \"публічний електронний реєстр\" , \"держатель публічного електронного реєстру\" , \"адміністратор публічного електронного реєстру\" , \"технічний адміністратор реєстру\" , наведених у Законі України \"Про публічні електронні реєстри\".\n\nУ зв’язку з цим абзац перший вважати абзацом другим;\n\n2) частину першу статті 8 доповнити пунктом 11 -1 такого змісту:\n\n\"11 -1 ) укладає договір з технічним адміністратором Єдиного реєстру\";\n\n3) доповнити статтею 8 -1 такого змісту:\n\n\" Стаття 8 -1 . Функціонування Єдиного реєстру з моніторингу, звітності та верифікації викидів парникових газів\n\n1. Держателем та адміністратором Єдиного реєстру є уповноважений орган, який визначає технічного адміністратора Єдиного реєстру та укладає з ним договір.\n\n2. Єдиний реєстр створюється та ведеться згідно із Законом України \"Про публічні електронні реєстри\".\n\n3. Єдиний реєстр містить такі документи та відомості, які вносяться до нього у випадках та порядку, визначених цим Законом, зокрема:\n\n1) заява про проведення реєстраційної дії;\n\n2) звіт оператора;\n\n3) план моніторингу;\n\n4) план моніторингу із змінами;\n\n5) звіт про вдосконалення;\n\n6) верифікаційний звіт;\n\n7) відомості про оператора установки, на якій провадиться один або більше видів діяльності, які входять до переліку видів діяльності, в результаті провадження яких викиди парникових газів підлягають моніторингу, звітності та верифікації;\n\n8) відомості про установку, на якій провадиться один або більше видів діяльності, які входять до переліку видів діяльності, в результаті провадження яких викиди парникових газів підлягають моніторингу, звітності та верифікації;\n\n9) відомості про обсяг викидів парникових газів з установки (кількісні та якісні показники);\n\n10) рішення про надання адміністративної послуги;\n\n11) рішення про відмову у наданні адміністративної послуги;\n\n12) документи для обміну інформацією з метою координації дій та/або роботи, пов’язаної з моніторингом, звітністю та верифікацією.\n\n4. Реєстр має передбачати можливість його подальшого розширення та вдосконалення.\n\n5. Функціонування та регулювання роботи Єдиного реєстру здійснюються відповідно до цього Закону та порядку ведення Єдиного реєстру.\n\n6. Реєстрація установок у Єдиному реєстрі здійснюється відповідно до цього Закону та порядку державної реєстрації установок у Єдиному реєстрі\";\n\n4) статтю 9 викласти в такій редакції:\n\n\" Стаття 9. Реєстрація установок у Єдиному реєстрі з моніторингу, звітності та верифікації викидів парникових газів з установок, розташованих на території України\n\n1. Установки, з яких здійснюються викиди парникових газів у результаті провадження видів діяльності, які входять до переліку видів діяльності, в результаті провадження яких викиди парникових газів підлягають моніторингу, звітності та верифікації, затвердженого Кабінетом Міністрів України, підлягають реєстрації в Єдиному реєстрі.\n\nДля проведення реєстраційної дії оператор протягом 10 робочих днів з дня введення установки в експлуатацію подає шляхом створення в електронному кабінеті оператора заяву про проведення державної реєстрації установки в Єдиному реєстрі відповідно до порядку державної реєстрації установок у Єдиному реєстрі. Після проведення такої реєстраційної дії оператор автоматично отримує виписку з Єдиного реєстру.\n\nУ разі зміни відомостей, зазначених у заяві, на підставі яких проводилася реєстраційна дія, оператор протягом 10 робочих днів з дня виникнення зміни зобов’язаний внести зміни до відомостей Єдиного реєстру шляхом створення в електронному кабінеті оператора заяви про внесення змін до відомостей Єдиного реєстру відповідно до порядку державної реєстрації установок у Єдиному реєстрі. Після проведення такої реєстраційної дії оператор автоматично отримує виписку з Єдиного реєстру.\n\nУ разі виникнення підстав для скасування державної реєстрації установки в Єдиному реєстрі оператор протягом 10 робочих днів з дня виникнення підстави зобов’язаний подати шляхом створення в електронному кабінеті оператора заяву про скасування державної реєстрації установки в Єдиному реєстрі відповідно до порядку державної реєстрації установок у Єдиному реєстрі. Після проведення такої реєстраційної дії оператор автоматично отримує виписку з Єдиного реєстру\";\n\n5) у статті 10 :\n\nабзац другий частини другої викласти в такій редакції:\n\n\"Для затвердження плану моніторингу оператор або уповноважена ним особа протягом шести місяців з дня проведення реєстраційної дії подає\";\n\nчастину третю доповнити абзацом третім такого змісту:\n\n\"Верифікація звіту оператора також може бути проведена фізичною або юридичною особою, яка акредитована національним органом з акредитації держави - члена Європейського Союзу, у разі підтвердження нею знання законодавства України у сфері моніторингу, звітності та верифікації парникових газів з установок, розташованих на території України, в порядку, затвердженому Кабінетом Міністрів України\";\n\n6) частину четверту статті 11 викласти в такій редакції:\n\n\"4. Реєстраційна дія проводиться автоматично відповідно до вимог, визначених статтею 9 цього Закону\".\n\n2. Пункт 1 Закону України \"Про захист інтересів суб’єктів подання звітності та інших документів у період дії воєнного стану або стану війни\" від 3 березня 2022 року № 2115-IX із наступними змінами доповнити підпунктом 12 такого змісту:\n\n\"12) цей Закон не поширюється на відносини, на які поширюється дія Закону України \"Про засади моніторингу, звітності та верифікації викидів парникових газів\".\n\nII. Прикінцеві та перехідні положення\n\n1. Цей Закон набирає чинності з дня, наступного за днем його опублікування.\n\n2. Оператори, які у період дії воєнного стану, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , до дня набрання чинності цим Законом не провели державну реєстрацію установки в Єдиному реєстрі з моніторингу, звітності та верифікації викидів парникових газів, не внесли зміни до відомостей Єдиного реєстру з моніторингу, звітності та верифікації викидів парникових газів або не скасували державну реєстрацію установки в Єдиному реєстрі з моніторингу, звітності та верифікації викидів парникових газів відповідно до цього Закону, зобов’язані вжити таких заходів:\n\n1) подати заяву про проведення державної реєстрації установки в Єдиному реєстрі з моніторингу, звітності та верифікації викидів парникових газів, про внесення змін до відомостей Єдиного реєстру з моніторингу, звітності та верифікації викидів парникових газів або про скасування державної реєстрації установки в Єдиному реєстрі з моніторингу, звітності та верифікації викидів парникових газів відповідно до Закону України \"Про засади моніторингу, звітності та верифікації викидів парникових газів\" протягом 30 календарних днів з дня набрання чинності цим Законом;\n\n2) подати план моніторингу, звіт оператора, що за результатами верифікації визнаний задовільним, верифікаційний звіт, звіт про вдосконалення відповідно до вимог статті 10 Закону України \"Про засади моніторингу, звітності та верифікації викидів парникових газів\" з урахуванням абзацу четвертого цього пункту.\n\nОператор має право не подавати звіт оператора за 2021, 2022 та 2023 звітні роки. За звітний 2024 рік оператор має право подати звіт оператора до кінця року, в якому цей Закон набирає чинності.\n\nУ разі якщо установка розташована на території, на якій ведуться бойові дії або на тимчасово окупованій території відповідно до Переліку територій, на яких ведуться (велися) бойові дії або тимчасово окупованих Російською Федерацією , що визначається у встановленому Кабінетом Міністрів України порядку, оператор зобов’язаний здійснити державну реєстрацію установки в Єдиному реєстрі з моніторингу, звітності та верифікації викидів парникових газів, внести зміни до відомостей Єдиного реєстру з моніторингу, звітності та верифікації викидів парникових газів або скасувати державну реєстрацію установки в Єдиному реєстрі з моніторингу, звітності та верифікації викидів парникових газів відповідно до Закону України \"Про засади моніторингу, звітності та верифікації викидів парникових газів\" не пізніше 90 календарних днів з дня настання однієї з таких обставин:\n\nприпинення чи скасування воєнного стану, введеного Указом Президента України від 24 лютого 2022 року № 64/2022 \"Про введення воєнного стану в Україні\", затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX ;\n\nвизначення дати завершення тимчасової окупації для тимчасово окупованої території, на якій розташована установка (виключення такої території з Переліку територій, на яких ведуться (велися) бойові дії або тимчасово окупованих Російською Федерацією , відповідно до законодавства України).\n\nПісля відновлення експлуатації установки, визначеної абзацами п’ятим - сьомим цього пункту, оператор виконує свої обов’язки у сфері моніторингу, звітності та верифікації викидів парникових газів відповідно до вимог Закону України \"Про засади моніторингу, звітності та верифікації викидів парникових газів\".\n\nУ разі якщо відбулося часткове руйнування установки внаслідок збройної агресії Російської Федерації проти України, що вимагає внесення змін до раніше поданих та затверджених плану моніторингу, плану моніторингу із змінами відповідно до Закону України \"Про засади моніторингу, звітності та верифікації викидів парникових газів\", оператор зобов’язаний внести такі зміни не пізніше 90 календарних днів з дня відновлення експлуатації установки.\n\n3. Кабінету Міністрів України у тримісячний строк з дня набрання чинності цим Законом:\n\nзабезпечити прийняття нормативно-правових актів, необхідних для реалізації цього Закону;\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n8 січня 2025 року\n\n№ 4187-IX\n\nПро внесення змін до деяких законів України щодо відновлення моніторингу, звітності та верифікації викидів парникових газів\nЗакон України від 08.01.2025 № 4187-IX\n\nПрийняття від 08.01.2025\nПостійна адреса:\nhttps://zakon.rada.gov.ua/go/4187-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}