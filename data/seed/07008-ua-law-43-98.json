{
  "id": "ua-law-43-98",
  "type": "statute",
  "title": "Закон України (43/98-ВР)",
  "title_en": "",
  "short_name": "43/98-ВР",
  "status": "in_force",
  "issued_date": "1998-01-16",
  "url": "https://zakon.rada.gov.ua/laws/show/43/98-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро ратифікацію Європейської конвенції про видачу\nправопорушників, 1957 рік, Додаткового протоколу\n1975 року та Другого додаткового протоколу 1978 року\nдо Конвенції\n( Відомості Верховної Ради України (ВВР), 1998, N 23, ст.129 )\n{ Із змінами, внесеними згідно із Законами\nN 1299-XIV ( 1299-14 ) від 15.12.99, ВВР, 2000, N 1, ст.4\nN 3453-VI ( 3453-17 ) від 02.06.2011, ВВР, 2011, N 50, ст.548 }\n\nВерховна Рада України п о с т а н о в л я є :\n1. Європейську конвенцію про видачу правопорушників\n( 995_033 ), 1957 рік, Додатковий протокол 1975 року ( 995_034 )\nта Другий додатковий протокол 1978 року ( 995_035 ) до Конвенції,\nпідписані від імені України 29 травня 1997 року в м. Страсбурзі,\nратифікувати з такими заявами і застереженнями:\n1) до Конвенції:\nа) до статті 1:\nУкраїна залишає за собою право не здійснювати видачу, якщо\nособа, видача якої запитується, за станом здоров'я не може бути\nвидана без шкоди її здоров'ю;\nб) до пункту 1 статті 2:\nУкраїна здійснюватиме видачу лише осіб, які вчинили злочини,\nщо караються позбавленням волі на максимальний строк не менше\nодного року або більш суворим покаранням;\nв) до статті 4:\nвидачу правопорушників за вчинення загальнокримінальних\nправопорушень, що також є військовими правопорушеннями, може бути\nздійснено Україною лише за умови, якщо особу, видача якої\nзапитується, не буде піддано кримінальному переслідуванню за\nвійськовим правом або законом;\nг) до підпунктів \"a\" і \"b\" пункту 1 статті 6:\nУкраїна не видаватиме іншій державі громадян України. Для цілей цієї Конвенції громадянином України вважається\nбудь-яка особа, яка відповідно до законів України на час прийняття\nрішення про видачу є громадянином України;\nд) до пункту 5 статті 21:\nУкраїна дозволятиме транзитне перевезення через свою\nтериторію осіб, що видаються, на тих самих умовах, на яких вона\nздійснює видачу правопорушників;\nе) до статті 23:\nзапит про видачу правопорушника та документи, які до нього\nдодаються, мають надсилатися до України разом із перекладом на\nукраїнську мову або на одну з офіційних мов Ради Європи, якщо вони\nне складені цими мовами;\n2) до Додаткового протоколу 1975 року:\nУкраїна заявляє, що хоч її законодавство і відповідає пунктам\n\"a\" та \"b\" і не містить положень, що суперечать пункту \"c\" статті\n1 даного Протоколу, вона не приймає його главу I і залишає за\nсобою право вирішувати відповідно до неї в кожній окремій справі\nзадовольняти чи не задовольняти запит про видачу правопорушника;\n3) до Другого додаткового протоколу 1978 року:\nУкраїна визначає, що органами, яким надаються повноваження\nзгідно з пунктом 1 статті 12 Конвенції ( 995_033 ) в редакції\nДругого додаткового протоколу 1978 року до Конвенції ( 995_035 ),\nє Міністерство юстиції України (щодо екстрадиції у справах на\nстадії судового розгляду або виконання вироку) і Генеральна\nпрокуратура України (щодо екстрадиції у справах на стадії\nдосудового слідства). { Статтю 1 доповнено пунктом 3 згідно із Законом N 1299-XIV\n( 1299-14 ) від 15.12.99; в редакції Закону N 3453-VI ( 3453-17 )\nвід 02.06.2011 }\n2. Визнати таким, що втратив чинність, Закон України \"Про\nприєднання України до Європейської конвенції про видачу\nправопорушників, 1957 рік\" ( 338/95-ВР ) (Відомості Верховної Ради\nУкраїни, 1995 р., N 31, ст.249).\n\nГолова Верховної Ради України О.МОРОЗ\n\nм. Київ, 16 січня 1998 року\nN 43/98-ВР\n\nПро ратифікацію Європейської конвенції про видачу правопорушників, 1957 рік, Додаткового протоколу 1975 року та Другого додаткового протоколу 1978 року до Конвенції\nЗакон України від 16.01.1998 № 43/98-ВР\n\nРедакція від 25.06.2011 , підстава — 3453-VI\nПостійна адреса:\nhttps://zakon.rada.gov.ua/go/43/98-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}