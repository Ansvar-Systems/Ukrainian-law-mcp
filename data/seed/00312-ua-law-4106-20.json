{
  "id": "ua-law-4106-20",
  "type": "statute",
  "title": "Закон України (4106-20)",
  "title_en": "",
  "short_name": "4106-20",
  "status": "in_force",
  "issued_date": "2024-12-03",
  "url": "https://zakon.rada.gov.ua/laws/show/4106-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Бюджетного кодексу України щодо здійснення правочинів з умовними зобов’язаннями\n\n(Відомості Верховної Ради (ВВР), 2025, № 19, ст.58)\n\nВерховна Рада України постановляє:\n\n1. Внести до Бюджетного кодексу України (Відомості Верховної Ради України, 2010 р., № 50-51, ст. 572) такі зміни:\n\n1) пункти 12 -1 і 20 частини першої статті 2 викласти в такій редакції:\n\n\"12 -1 ) боргове зобов’язання - зобов’язання позичальника перед кредитором за кредитом (позикою), що виникло внаслідок розміщення (емісії) боргових цінних паперів, укладення кредитних договорів та/або у випадках, встановлених цим Кодексом, здійснення правочинів з умовними зобов’язаннями у разі настання обставин згідно з умовами таких правочинів, за яких кредитори можуть реалізувати обмежене право вимагати від держави повернення кредитів (позик), що були надані внаслідок здійснення таких правочинів\";\n\n\"20) державний борг - загальна сума боргових зобов’язань держави з повернення отриманих та непогашених кредитів (позик) станом на звітну дату, що виникають внаслідок державного запозичення або у випадках, встановлених цим Кодексом, здійснення правочинів з умовними зобов’язаннями у разі настання обставин згідно з умовами таких правочинів, за яких кредитори можуть реалізувати обмежене право вимагати від держави повернення кредитів (позик), що були надані внаслідок здійснення таких правочинів\";\n\n2) у розділі VI \"Прикінцеві та перехідні положення\":\n\nпункт 3 -5 викласти в такій редакції:\n\n\"3 -5 . Міністерство фінансів України здійснює повноваження і функції Боргового агентства України до початку його функціонування\";\n\nдоповнити пунктом 35 -1 такого змісту:\n\n\"35 -1 . Право на здійснення правочинів з умовними зобов’язаннями (зокрема шляхом укладення кредитних договорів (договорів позики), договорів купівлі інструменту щодо кредитних (платіжних) зобов’язань позичальника чи будь-яких інших відповідних документів) в рамках угод з Європейським Союзом, іноземними державами, фінансовими установами та міжнародними фінансовими організаціями, повернення яких буде здійснюватися за рахунок джерел інших, ніж Державний бюджет України, в тому числі за рахунок доходів, отриманих від заморожених активів Російської Федерації, відповідно до механізму кредитної співпраці з Україною, визначеного Регламентом (ЄС) 2024/2773 Європейського Парламенту і Ради Європейського Союзу від 24 жовтня 2024 року, відповідними міжнародними договорами України, ратифікованими Верховною Радою України, та відповідними угодами з Європейським Союзом, такими іноземними державами, іноземними фінансовими установами та міжнародними фінансовими організаціями, крім випадків, коли інше передбачено умовами таких правочинів, належить державі в особі Голови Боргового агентства України за дорученням Міністра фінансів України.\n\nКабінет Міністрів України визначає основні умови здійснення правочинів з умовними зобов’язаннями, у тому числі основні умови кредитних договорів (договорів позики), договорів купівлі інструменту щодо кредитних (платіжних) зобов’язань позичальника чи будь-яких інших відповідних документів, із зазначенням виду надходження від здійснення таких правочинів відповідно до бюджетної класифікації та необхідність внесення (з дотриманням збалансованості показників Державного бюджету України) змін до розпису Державного бюджету України на відповідний період.\n\nНа обсяг внесених змін до розпису здійснюється коригування відповідних показників доходів, фінансування, граничних обсягів дефіциту і державного боргу, визначених законом про Державний бюджет України на відповідний період.\n\nУмови правочинів з умовними зобов’язаннями можуть передбачати обмежене право кредиторів вимагати від держави повернення кредитів (позик), що були надані внаслідок здійснення таких правочинів, за рахунок коштів Державного бюджету України, зокрема у разі здійснення відшкодування (компенсації) до Державного бюджету України шкоди, заподіяної внаслідок збройної агресії Російської Федерації проти України. У разі настання обставин згідно з умовами таких правочинів, за яких кредитори можуть реалізувати таке обмежене право, у держави виникають відповідні боргові зобов’язання.\n\nБоргове агентство України в десятиденний строк з дня виникнення відповідних боргових зобов’язань держави інформує про це Кабінет Міністрів України та Комітет Верховної Ради України з питань бюджету.\n\nБоргове агентство України веде Реєстр правочинів з умовними зобов’язаннями, визначених цим пунктом, та щомісяця публікує інформацію з відповідного реєстру на своєму офіційному сайті.\n\nПід час здійснення правочинів з умовними зобов’язаннями Голова Боргового агентства України має право брати зобов’язання від імені України, пов’язані із здійсненням таких правочинів, у тому числі щодо відмови від суверенного імунітету в можливих спорах щодо таких зобов’язань\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 грудня 2024 року\n\n№ 4106-IX\n\nПро внесення змін до Бюджетного кодексу України щодо здійснення правочинів з умовними зобов'язаннями\nЗакон України від 03.12.2024 № 4106-IX\n\nПрийняття від 03.12.2024\nПостійна адреса:\nhttps://zakon.rada.gov.ua/go/4106-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}