{
  "id": "ua-law-3993-17",
  "type": "statute",
  "title": "Закон України (3993-17)",
  "title_en": "",
  "short_name": "3993-17",
  "status": "in_force",
  "issued_date": "2011-11-03",
  "url": "https://zakon.rada.gov.ua/laws/show/3993-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про дозвільну систему у сфері господарської\nдіяльності\" щодо розширення мережі\nдозвільних центрів\n( Відомості Верховної Ради України (ВВР), 2012, N 23, ст.236 )\n\nВерховна Рада України п о с т а н о в л я є :\nI. Внести до Закону України \"Про дозвільну систему у сфері\nгосподарської діяльності\" ( 2806-15 ) (Відомості Верховної Ради\nУкраїни, 2005 р., N 48, ст. 483; 2010 р., N 13, ст. 128, N 46,\nст. 547; 2011 р., N 42, ст. 426; 2012 р., N 7, ст. 53) такі зміни:\n1. У частині першій статті 1:\nв абзаці п'ятому слова \"Київська та Севастопольська міські\nдержавні адміністрації\" виключити;\nпісля абзацу п'ятого доповнити новим абзацом такого змісту:\n\"регіональні дозвільні органи - територіальні органи\nміністерств та інших центральних органів виконавчої влади в\nобластях та Автономній Республіці Крим, органи виконавчої влади\nАвтономної Республіки Крим, обласні, Київська та Севастопольська\nміські державні адміністрації, їх посадові особи, уповноважені\nвідповідно до закону від свого імені проводити чи залучатися до\nпроведення експертизи та обстеження об'єктів, на які видаються\nдокументи дозвільного характеру, видавати такі документи в межах\nвідповідної адміністративно-територіальної одиниці\".\nУ зв'язку з цим абзаци шостий-тринадцятий вважати відповідно\nабзацами сьомим-чотирнадцятим;\nабзац тринадцятий викласти в такій редакції:\n\"дозвільний центр - робочий орган міської ради міста\nобласного та/або республіканського Автономної Республіки Крим\nзначення (її виконавчого органу), обласної, Київської та\nСевастопольської міських, районної, районної у місті Києві\nдержавних адміністрацій, уповноваженого Радою міністрів Автономної\nРеспубліки Крим міністерства або республіканського комітету\n(далі - уповноважений орган виконавчої влади Автономної Республіки\nКрим), в якому представники регіональних, місцевих дозвільних\nорганів та державний адміністратор діють за принципом\nорганізаційної єдності щодо видачі документів дозвільного\nхарактеру, переоформлення, видачі дублікатів, анулювання\nдокументів дозвільного характеру\".\n2. Частину другу статті 4 після слів \"дозвільного характеру\"\nдоповнити словами \"регіональними та\".\n3. У статті 4-1:\nв абзаці першому частини першої слово \"(місцевими)\" замінити\nсловами \"(регіональними, місцевими)\";\nв абзаці першому частини десятої слово \"місцевий\" замінити\nсловами \"регіональний та/або місцевий\";\nчастину дванадцяту викласти в такій редакції:\n\"12. Видача документів дозвільного характеру регіональними\nдозвільними органами в межах відповідної\nадміністративно-територіальної одиниці може здійснюватися через\nдозвільний центр міської ради, що є обласним центром, за\nузгодженим рішенням міської ради та обласної державної\nадміністрації або Ради міністрів Автономної Республіки Крим\".\n4. У статті 5:\nчастини першу і другу викласти в такій редакції:\n\"1. Державний адміністратор - посадова особа міської ради\nміст обласного та/або республіканського Автономної Республіки Крим\nзначення (їх виконавчих органів), обласної, Київської та\nСевастопольської міських, районної, районної у місті Києві\nдержавних адміністрацій, уповноваженого органу виконавчої влади\nАвтономної Республіки Крим, яка організовує видачу\n(переоформлення, видачу дублікатів, анулювання) суб'єктам\nгосподарювання документів дозвільного характеру та забезпечує\nвзаємодію місцевих і регіональних дозвільних органів.\nДержавний адміністратор призначається на посаду та\nзвільняється з посади відповідним міським головою, головою\nобласної, Київської та Севастопольської міських, районної,\nрайонної у місті Києві державних адміністрацій, керівником\nвідповідного уповноваженого органу виконавчої влади Автономної\nРеспубліки Крим за погодженням з уповноваженим органом.\nДержавний адміністратор підпорядковується безпосередньо\nвідповідному міському голові, голові обласної, Київської та\nСевастопольської міських, районної, районної у місті Києві\nдержавних адміністрацій, керівнику відповідного уповноваженого\nоргану виконавчої влади Автономної Республіки Крим.\n2. Кількість державних адміністраторів визначається рішенням\nвідповідної міської ради, обласної, Київської та Севастопольської\nміських, районної, районної у місті Києві державних адміністрацій,\nуповноваженого органу виконавчої влади Автономної Республіки\nКрим\";\nу частині четвертій:\nабзац третій після слова \"відповідним\" доповнити словами\n\"регіональним та/або\";\nабзац четвертий після слова \"видача\" доповнити словами\n\"оформлених регіональними та місцевими дозвільними органами\";\nабзац п'ятий після слів \"забезпечення взаємодії\" доповнити\nсловами \"регіональних та/або\";\nабзац шостий після слів \"проведення представниками\" доповнити\nсловами \"регіональних та/або\";\nабзац сьомий після слів \"посадовими особами\" доповнити\nсловами \"регіональних та/або\";\nабзац дев'ятий після слів \"посадовою особою\" доповнити\nсловами \"регіонального та\";\nабзац третій частини п'ятої викласти в такій редакції:\n\"порушувати клопотання до міського голови відповідної міської\nради міста обласного та/або республіканського Автономної\nРеспубліки Крим значення, голови обласної, Київської та\nСевастопольської міських, районної, районної у місті Києві\nдержавних адміністрацій, керівника відповідного уповноваженого\nоргану виконавчої влади Автономної Республіки Крим щодо вжиття\nзаходів у частині забезпечення роботи дозвільних центрів\";\nчастини шосту, сьому та десяту викласти в такій редакції:\n\"6. Регіональні та місцеві дозвільні органи забезпечують\nінформування у повному обсязі державних адміністраторів про\nпорядок видачі (переоформлення, видачі дублікатів, анулювання)\nдокументів дозвільного характеру регіональними та місцевими\nдозвільними органами, зокрема про перелік документів, необхідних\nдля одержання (переоформлення, видачі дублікатів, анулювання)\nдокументів дозвільного характеру, зразки заяв та необхідних\nбланків, строки видачі (переоформлення, видачі дублікатів,\nанулювання) документів дозвільного характеру, розмір плати за\nздійснення таких дій (у разі її встановлення).\n7. Уповноважений орган розробляє та затверджує положення про\nдержавного адміністратора і порядок його взаємодії з\nрегіональними, місцевими дозвільними органами та суб'єктами\nгосподарювання\";\n\"10. Міські ради міст обласного та/або республіканського\nАвтономної Республіки Крим значення (їх виконавчі органи),\nобласні, Київська та Севастопольська міські, районні та районні в\nмісті Києві державні адміністрації, уповноважений орган виконавчої\nвлади Автономної Республіки Крим утворюють дозвільні центри і\nздійснюють організаційне та матеріально-технічне забезпечення\nдозвільного центру і державного адміністратора.\nУ разі якщо кількість державних адміністраторів становить три\nі більше осіб, для організаційного та матеріально-технічного\nзабезпечення їх роботи утворюється відповідний структурний\nпідрозділ виконавчого органу міської ради або обласної, Київської\nта Севастопольської міських, районної, районної у місті Києві\nдержавних адміністрацій, уповноваженого органу виконавчої влади\nАвтономної Республіки Крим\".\n5. У статті 7:\nназву після слова \"видачі\" доповнити словами\n\"(переоформлення, видачі дублікатів, анулювання) регіональними\nта\";\nчастину першу викласти в такій редакції:\n\"1. Видача (переоформлення, видача дублікатів, анулювання)\nдокументів дозвільного характеру, оформлених регіональними та\nмісцевими дозвільними органами, здійснюється в дозвільному центрі\nдержавним адміністратором за принципом організаційної єдності\";\nабзац перший частини сьомої після слів \"або копії\nповідомлень\" доповнити словами \"регіональних або\";\nчастину восьму після слів \"адміністратором до\" доповнити\nсловами \"регіональних або\";\nв абзаці першому частини дев'ятої слова \"Місцеві дозвільні\nоргани\" замінити словами \"Регіональні та місцеві дозвільні\nоргани\";\nу частині десятій:\nперше речення абзацу першого після слів \"отримання від\"\nдоповнити словами \"регіонального або\";\nперше речення абзацу третього після слів \"документ\nвідповідному\" доповнити словами \"регіональному або\";\nу частині одинадцятій:\nабзац перший після слів \"Письмове повідомлення\" доповнити\nсловами \"регіонального або\";\nабзац другий після слів \"письмове повідомлення\" доповнити\nсловами \"регіонального або\".\n6. В абзаці другому частини другої статті 8 слова \"Місцеві\nдозвільні органи\" замінити словами \"Регіональні та місцеві\nдозвільні органи\".\nII. Прикінцеві положення\n1. Цей Закон набирає чинності з 3 січня 2012 року.\n2. Кабінету Міністрів України у місячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити приведення міністерствами, іншими центральними\nорганами виконавчої влади їх нормативно-правових актів у\nвідповідність із цим Законом.\nПрезидент України В.ЯНУКОВИЧ\n\nм. Київ, 3 листопада 2011 року\nN 3993-VI\n\nПро внесення змін до Закону України \"Про дозвільну систему у сфері господарської діяльності\" щодо розширення мережі дозвільних центрів\nЗакон України від 03.11.2011 № 3993-VI\n\nПрийняття від 03.11.2011\nПостійна адреса:\nhttps://zakon.rada.gov.ua/go/3993-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}