{
  "id": "ua-law-3932-17",
  "type": "statute",
  "title": "Закон України (3932-17)",
  "title_en": "",
  "short_name": "3932-17",
  "status": "in_force",
  "issued_date": "2011-10-20",
  "url": "https://zakon.rada.gov.ua/laws/show/3932-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів України\nщодо розгляду справ Верховним Судом України\n( Відомості Верховної Ради України (ВВР), 2012, N 22, ст.221 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n\n{ Пункт 1 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\n2. У Господарському процесуальному кодексі України\n( 1798-12 ) (Відомості Верховної Ради України, 1992 р., N 6,\nст. 56):\n1) частину третю статті 82 доповнити реченням такого змісту:\n\"Обираючи при прийнятті рішення правову норму, що підлягатиме\nзастосуванню до спірних правовідносин, господарський суд\nзобов'язаний враховувати висновки Верховного Суду України, які\nвикладені у рішеннях, прийнятих за результатами розгляду заяв про\nперегляд судового рішення з підстави, передбаченої пунктом 1\nчастини першої статті 111-16 цього Кодексу\";\n2) у статті 111-17:\nу частині першій слова \"одного місяця\" замінити словами\n\"трьох місяців\";\nдоповнити частиною третьою такого змісту:\n\"У разі пропущення строку, встановленого частинами першою,\nдругою цієї статті, з причин, визнаних поважними, суд за\nклопотанням особи, яка подала заяву про перегляд судового рішення,\nможе поновити цей строк. Заява про перегляд судового рішення\nзалишається без розгляду, якщо особа, яка її подала, не порушує\nпитання про поновлення цього строку, а також якщо в поновленні\nстроку відмовлено. Питання про поновлення строку для подання заяви\nпро перегляд судового рішення або про залишення заяви без розгляду\nвирішується судом без виклику осіб, які беруть участь у справі, та\nза результатами розгляду постановляється відповідна ухвала\";\n3) статтю 111-21 доповнити частиною четвертою такого змісту:\n\"Якщо за результатами розгляду питання про допуск справи до\nпровадження з підстави, передбаченої пунктом 2 частини першої\nстатті 111-16 цього Кодексу, буде встановлено, що порушення\nУкраїною міжнародних зобов'язань є наслідком недотримання норм\nпроцесуального права, Вищий господарський суд України постановляє\nухвалу про відкриття провадження у справі та вирішує питання про\nнеобхідність витребування справи. Розгляд справи здійснюється\nколегією у складі п'яти суддів Вищого господарського суду України\nза правилами, встановленими для перегляду справ у касаційному\nпорядку\";\n4) частину другу статті 111-22 доповнити пунктом 2-1 такого\nзмісту:\n\"2-1) вирішує питання про поновлення строку для подання заяви\nпро перегляд судового рішення або про залишення заяви без\nрозгляду, якщо таке питання не розглядалося у Вищому\nгосподарському суді України\";\n5) у статті 111-23:\nчастини першу та другу замінити трьома частинами такого\nзмісту:\n\"У Верховному Суді України справа про перегляд судового\nрішення у господарській справі з підстави неоднакового\nзастосування судом касаційної інстанції одних і тих самих норм\nматеріального права, що мало наслідком ухвалення різних за змістом\nсудових рішень, розглядається на засіданні Судової палати у\nгосподарських справах Верховного Суду України. Засідання є\nправомочним за умови присутності на ньому не менше двох третин\nсуддів від складу Судової палати у господарських справах\nВерховного Суду України.\nЯкщо судове рішення у господарській справі оскаржується з\nпідстав неоднакового застосування одних і тих самих норм\nматеріального права судами касаційної інстанції різної юрисдикції,\nсправа розглядається на спільному засіданні судових палат\nВерховного Суду України, до складу яких входять судді відповідної\nспеціалізованої юрисдикції. Таке засідання є правомочним за умови\nприсутності на ньому не менше двох третин суддів від загального\nскладу відповідних судових палат Верховного Суду України.\nСправа про перегляд судового рішення з підстави, встановленої\nпунктом 2 частини першої статті 111-16 цього Кодексу,\nрозглядається на спільному засіданні всіх судових палат Верховного\nСуду України. Засідання є правомочним за умови присутності на\nньому не менше двох третин суддів від складу Верховного Суду\nУкраїни, визначеного законом\".\nУ зв'язку з цим частини третю - восьму вважати відповідно\nчастинами четвертою - дев'ятою;\nу частині п'ятій слово \"третій\" замінити словом \"четвертій\";\nу частині восьмій слово \"п'ятій\" замінити словом \"шостій\";\n6) у статті 111-25:\nчастину другу викласти в такій редакції:\n\"У разі якщо суд установить, що судове рішення у справі, яка\nпереглядається з підстави, передбаченої пунктом 1 частини першої\nстатті 111-16 цього Кодексу, є незаконним, він скасовує його\nповністю або частково і приймає нове судове рішення, яке має\nмістити висновок про правильне застосування норми матеріального\nправа щодо спірних правовідносин та обґрунтування помилковості\nвисновків суду касаційної інстанції з цього питання\";\nу частині третій слово \"направляє\" замінити словами \"має\nправо прийняти нове судове рішення або направити\";\n7) статтю 111-28 доповнити частиною третьою такого змісту:\n\"Рішення Верховного Суду України, прийняті за результатами\nрозгляду заяв про перегляд судового рішення з підстав,\nпередбачених статтею 111-16 цього Кодексу, підлягають\nопублікуванню на офіційному веб-сайті Верховного Суду України не\nпізніш як через десять днів з дня їх прийняття\".\n3. У Цивільному процесуальному кодексі України ( 1618-15 )\n(Відомості Верховної Ради України, 2004 р., NN 40-42, ст. 492):\n1) у статті 208:\nу частині першій:\nв абзаці першому слова \"у двох формах\" замінити словами \"у\nтаких формах\";\nдоповнити пунктом 3 такого змісту:\n\"3) постанови\";\nдоповнити частиною четвертою такого змісту:\n\"4. Перегляд судових рішень Верховним Судом України\nзакінчується ухваленням постанови\";\n2) статтю 214 доповнити частиною другою такого змісту:\n\"2. При виборі правової норми, що підлягає застосуванню до\nспірних правовідносин, суд зобов'язаний враховувати висновки\nВерховного Суду України, викладені у рішеннях, прийнятих за\nрезультатами розгляду заяв про перегляд судового рішення з\nпідстави, передбаченої пунктом 1 частини першої статті 355 цього\nКодексу\";\n3) у статті 356:\nу частині першій слова \"одного місяця\" замінити словами\n\"трьох місяців\";\nдоповнити частиною третьою такого змісту:\n\"3. У разі пропущення строку, встановленого частинами першою,\nдругою цієї статті, з причин, визнаних поважними, суд за\nклопотанням особи, яка подала заяву про перегляд судового рішення,\nможе поновити цей строк. Заява про перегляд судового рішення\nзалишається без розгляду, якщо особа, яка її подала, не порушує\nпитання про поновлення цього строку, а також якщо в поновленні\nстроку відмовлено. Питання про поновлення строку для подання заяви\nпро перегляд судового рішення або про залишення заяви без розгляду\nвирішується судом без виклику осіб, які беруть участь у справі, та\nза результатами розгляду постановляється відповідна ухвала\";\n4) статтю 360 доповнити частиною четвертою такого змісту:\n\"4. Якщо за результатами розгляду питання про допуск справи\nдо провадження з підстави, передбаченої пунктом 2 частини першої\nстатті 355 цього Кодексу, буде встановлено, що порушення Україною\nміжнародних зобов'язань є наслідком недотримання норм\nпроцесуального права, Вищий спеціалізований суд України з розгляду\nцивільних і кримінальних справ постановляє ухвалу про відкриття\nпровадження у справі та вирішує питання про необхідність\nвитребування справи. Розгляд справи здійснюється колегією у складі\nп'яти суддів Вищого спеціалізованого суду України з розгляду\nцивільних і кримінальних справ за правилами, встановленими для\nперегляду справ у касаційному порядку\";\n5) частину другу статті 360-1 доповнити пунктом 2-1 такого\nзмісту:\n\"2-1) вирішує питання про поновлення строку для подання заяви\nпро перегляд судового рішення або про залишення заяви без\nрозгляду, якщо таке питання не розглядалося у Вищому\nспеціалізованому суді України з розгляду цивільних і кримінальних\nсправ\";\n6) частини першу та другу статті 360-2 викласти в такій\nредакції:\n\"1. У Верховному Суді України справа про перегляд судового\nрішення з підстави неоднакового застосування судом касаційної\nінстанції одних і тих самих норм матеріального права, що мало\nнаслідком ухвалення різних за змістом судових рішень,\nрозглядається на засіданні Судової палати у цивільних справах\nВерховного Суду України. Засідання є правомочним за умови\nприсутності на ньому не менше двох третин суддів від складу\nСудової палати у цивільних справах Верховного Суду України.\nЯкщо судове рішення оскаржується з підстав неоднакового\nзастосування одних і тих самих норм матеріального права судами\nкасаційної інстанції різної юрисдикції, справа розглядається на\nспільному засіданні судових палат Верховного Суду України, до\nскладу яких входять судді відповідної спеціалізованої юрисдикції.\nЗасідання є правомочним за умови присутності на ньому не менше\nдвох третин суддів від загального складу відповідних судових палат\nВерховного Суду України.\n2. Справа про перегляд судового рішення з підстави,\nвстановленої пунктом 2 частини першої статті 355 цього Кодексу,\nрозглядається на спільному засіданні всіх судових палат Верховного\nСуду України. Засідання є правомочним за умови присутності на\nньому не менше двох третин суддів від складу Верховного Суду\nУкраїни, визначеного законом\";\n7) у статті 360-4:\nчастину другу викласти в такій редакції:\n\"2. Якщо суд установить, що судове рішення у справі, яка\nпереглядається з підстави, передбаченої пунктом 1 частини першої\nстатті 355 цього Кодексу, є незаконним, він скасовує його повністю\nабо частково і приймає нове судове рішення, яке має містити\nвисновок про правильне застосування норми матеріального права щодо\nспірних правовідносин та обґрунтування помилковості висновків суду\nкасаційної інстанції з цього питання\";\nу частині третій слово \"направляє\" замінити словами \"має\nправо прийняти нове судове рішення або направити\";\n8) статтю 360-7 доповнити частиною третьою такого змісту:\n\"3. Рішення Верховного Суду України, прийняті за результатами\nрозгляду заяв про перегляд судового рішення з підстав,\nпередбачених статтею 355 цього Кодексу, підлягають опублікуванню\nна офіційному веб-сайті Верховного Суду України не пізніш як через\nдесять днів з дня їх прийняття\".\n4. У Кодексі адміністративного судочинства України\n( 2747-15 ) (Відомості Верховної Ради України, 2005 р., NN 35-37,\nст. 446):\n1) статтю 161 доповнити частиною другою такого змісту:\n\"2. При виборі правової норми, що підлягає застосуванню до\nспірних правовідносин, суд зобов'язаний враховувати висновки\nВерховного Суду України, викладені у рішеннях, прийнятих за\nрезультатами розгляду заяв про перегляд судового рішення з\nпідстави, передбаченої пунктом 1 частини першої статті 237 цього\nКодексу\";\n2) у статті 238:\nв частині першій слова \"одного місяця\" замінити словами\n\"трьох місяців\";\nдоповнити частиною третьою такого змісту:\n\"3. У разі пропущення строку, встановленого частинами першою,\nдругою цієї статті, з причин, визнаних поважними, суд за\nклопотанням особи, яка подала заяву про перегляд судового рішення,\nможе поновити цей строк. Заява про перегляд судового рішення\nзалишається без розгляду, якщо особа, яка її подала, не порушує\nпитання про поновлення цього строку, а також якщо у поновленні\nстроку відмовлено. Питання про поновлення строку для подання заяви\nпро перегляд судового рішення або про залишення заяви без розгляду\nвирішується судом без виклику осіб, які беруть участь у справі, та\nза результатами розгляду постановляється відповідна ухвала\";\n3) статтю 240 доповнити частиною четвертою такого змісту:\n\"4. Якщо за результатами розгляду питання про допуск справи\nдо провадження з підстави, передбаченої пунктом 2 частини першої\nстатті 237 цього Кодексу, буде встановлено, що порушення Україною\nміжнародних зобов'язань є наслідком недотримання норм\nпроцесуального права, Вищий адміністративний суд України\nпостановляє ухвалу про відкриття провадження у справі та вирішує\nпитання про необхідність витребування справи. Розгляд справи\nздійснюється колегією у складі п'яти суддів Вищого\nадміністративного суду України за правилами, встановленими для\nперегляду справ у касаційному порядку\";\n4) у статті 240-1:\nу частині першій слова \"призначення справи до розгляду\"\nзамінити словами \"відкриття провадження у справі\";\nчастину другу доповнити пунктом 2-1 такого змісту:\n\"2-1) вирішує питання про поновлення строку для подання заяви\nпро перегляд судового рішення або про залишення заяви без\nрозгляду, якщо таке питання не розглядалося у Вищому\nадміністративному суді України\";\n5) частини першу та другу статті 241 викласти в такій\nредакції:\n\"1. У Верховному Суді України справа про перегляд судового\nрішення з підстави неоднакового застосування судом касаційної\nінстанції одних і тих самих норм матеріального права, що потягло\nухвалення різних за змістом судових рішень, розглядається на\nзасіданні Судової палати в адміністративних справах Верховного\nСуду України. Засідання є правомочним за умови присутності на\nньому не менше двох третин суддів від складу Судової палати в\nадміністративних справах Верховного Суду України.\nЯкщо судове рішення в адміністративній справі оскаржується з\nпідстав неоднакового застосування одних і тих самих норм\nматеріального права судами касаційної інстанції різної юрисдикції,\nсправа розглядається на спільному засіданні судових палат\nВерховного Суду України, до складу яких входять судді відповідної\nспеціалізованої юрисдикції. Засідання є правомочним за умови\nприсутності на ньому не менше двох третин суддів від загального\nскладу відповідних судових палат Верховного Суду України.\n2. Справа про перегляд судового рішення з підстави,\nвстановленої пунктом 2 частини першої статті 237 цього Кодексу,\nрозглядається на спільному засіданні всіх палат Верховного Суду\nУкраїни. Засідання є правомочним за умови присутності на ньому не\nменше двох третин суддів від складу Верховного Суду України,\nвизначеного законом\";\n6) у статті 243:\nчастину другу викласти в такій редакції:\n\"2. Якщо суд установить, що судове рішення у справі, що\nпереглядається з підстави, передбаченої пунктом 1 частини першої\nстатті 237 цього Кодексу, є незаконним, він скасовує його повністю\nабо частково і приймає нове судове рішення, яке має містити\nвисновок про правильне застосування норми матеріального права щодо\nспірних правовідносин та обґрунтування помилковості висновків суду\nкасаційної інстанції з цього питання\";\nу частині третій слово \"направляє\" замінити словами \"має\nправо прийняти нове судове рішення або направити\";\n7) статтю 244-2 доповнити частиною третьою такого змісту:\n\"3. Рішення Верховного Суду України, прийняті за результатами\nрозгляду заяв про перегляд судового рішення з підстав,\nпередбачених статтею 237 цього Кодексу, підлягають опублікуванню\nна офіційному веб-сайті Верховного Суду України не пізніш як через\nдесять днів з дня їх прийняття\".\n5. Частину третю статті 3 Закону України \"Про доступ до\nсудових рішень\" ( 3262-15 ) (Відомості Верховної Ради України,\n2006 р., N 15, ст. 128) викласти в такій редакції:\n\"3. Перелік судових рішень судів загальної юрисдикції, що\nпідлягають включенню до Реєстру, затверджується Радою суддів\nУкраїни за погодженням з Державною судовою адміністрацією\nУкраїни\".\n6. У Законі України \"Про судоустрій і статус суддів\"\n( 2453-17 ) (Відомості Верховної Ради України, 2010 р., NN 41-45,\nст. 529; 2011 р., N 18, ст. 124, N 23, ст. 160, N 29, ст. 272,\nN 33, ст. 333; 2012 р., N 12-13, ст. 82):\n1) у статті 20:\nчастину першу доповнити реченням такого змісту: \"У Верховному\nСуді України адміністративною посадою також вважається посада\nПершого заступника Голови Верховного Суду України\";\nу частині третій слово \"заступник\" замінити словами \"Перший\nзаступник Голови Верховного Суду України, заступники\";\n2) у статті 39:\nчастину першу викласти в такій редакції:\n\"1. До складу Верховного Суду України входять сорок вісім\nсуддів, з числа яких обираються Голова Верховного Суду України,\nПерший заступник Голови Верховного Суду України та чотири\nзаступники Голови Верховного Суду України\";\nпісля частини другої доповнити новою частиною такого змісту:\n\"3. У Верховному Суді України діють:\n1) Судова палата в адміністративних справах;\n2) Судова палата у господарських справах;\n3) Судова палата у кримінальних справах;\n4) Судова палата у цивільних справах.\nДо складу судової палати входять судді відповідної\nспеціалізованої юрисдикції (цивільної, кримінальної,\nгосподарської, адміністративної)\".\nУ зв'язку з цим частини третю - п'яту вважати відповідно\nчастинами четвертою - шостою;\n3) у статті 41:\nпункт 2 частини першої викласти в такій редакції:\n\"2) визначає адміністративні повноваження Першого заступника\nГолови Верховного Суду України, заступників Голови Верховного Суду\nУкраїни\";\nпісля частини другої доповнити новою частиною такого змісту:\n\"3. Голова Верховного Суду України за посадою входить до\nскладу Вищої ради юстиції\".\nУ зв'язку з цим частину третю вважати частиною четвертою;\nчастину четверту викласти в такій редакції:\n\"4. У разі відсутності Голови Верховного Суду України його\nадміністративні повноваження здійснює Перший заступник Голови\nВерховного Суду України, а за відсутності Першого заступника\nГолови Верховного Суду України - один із заступників Голови\nВерховного Суду України за його визначенням\";\n4) статтю 44 викласти в такій редакції:\n\" Стаття 44. Перший заступник Голови Верховного Суду України,\nзаступники Голови Верховного Суду України\n1. Перший заступник Голови Верховного Суду України,\nзаступники Голови Верховного Суду України обираються на посаду\nстроком на п'ять років та звільняються з посади Пленумом\nВерховного Суду України за пропозицією суддів Верховного Суду\nУкраїни. Рішення про їх обрання на посаду та про звільнення з\nпосади приймається більшістю голосів від загального складу Пленуму\nВерховного Суду України шляхом таємного голосування.\n2. Перший заступник Голови Верховного Суду України,\nзаступники Голови Верховного Суду України можуть бути достроково\nзвільнені з посади у порядку, встановленому Регламентом Пленуму\nВерховного Суду України ( v0007700-02 ).\n3. Перший заступник Голови Верховного Суду України,\nзаступники Голови Верховного Суду України здійснюють\nадміністративні повноваження, визначені законом, а також Головою\nВерховного Суду України, та інформують Пленум Верховного Суду\nУкраїни про свою діяльність\";\n5) доповнити статтею 44-1 такого змісту:\n\" Стаття 44-1. Судові палати Верховного Суду України\n1. Судові палати Верховного Суду України:\n1) здійснюють судочинство у справах у порядку, встановленому\nпроцесуальним законом;\n2) аналізують судову статистику та вивчають судову практику;\n3) здійснюють інші повноваження, передбачені законом.\n2. Персональний склад судових палат визначається Пленумом\nВерховного Суду України за пропозицією суддів Верховного Суду\nУкраїни.\n3. Судову палату Верховного Суду України очолює заступник\nГолови Верховного Суду України, який одночасно є секретарем\nсудової палати. Секретар судової палати:\n1) організовує роботу відповідної судової палати та головує\nна її засіданнях;\n2) організовує ведення та аналіз судової статистики, вивчення\nі узагальнення судової практики у справах, розглянутих судовою\nпалатою;\n3) інформує Пленум Верховного Суду України про діяльність\nсудової палати;\n4) здійснює інші передбачені законом повноваження.\n4. Секретар судової палати має заступника, який виконує\nдоручення секретаря судової палати щодо організації діяльності\nсудової палати, а також виконує обов'язки секретаря судової палати\nу разі його відсутності. Заступник секретаря судової палати\nобирається на посаду строком на п'ять років та звільняється з\nпосади Пленумом Верховного Суду України за пропозицією суддів\nВерховного Суду України. Рішення про обрання заступника секретаря\nсудової палати та про його звільнення приймається більшістю\nголосів від загального складу Пленуму Верховного Суду України\nшляхом таємного голосування\";\n6) у статті 45:\nу частині другій:\nу пункті 1 слова \"його заступника\" замінити словами \"Першого\nзаступника Голови Верховного Суду України, заступників Голови\nВерховного Суду України\";\nу пункті 3 слово \"заступника\" замінити словами \"Першого\nзаступника Голови Верховного Суду України, заступників\";\nдоповнити пунктом 8 такого змісту:\n\"8) розглядає та вирішує інші питання, віднесені законом до\nйого повноважень\";\nу частині п'ятій слова \"його заступником\" замінити словами\n\"Першим заступником Голови Верховного Суду України, а в разі\nвідсутності Першого заступника Голови Верховного Суду України -\nодним із заступників Голови Верховного Суду України\";\nчастину шосту викласти в такій редакції:\n\"6. Засідання Пленуму веде Голова Верховного Суду України. У\nразі відсутності Голови Верховного Суду України засідання Пленуму\nведе Перший заступник Голови Верховного Суду України, а в разі\nвідсутності Першого заступника Голови Верховного Суду України -\nзаступник Голови Верховного Суду України. У випадках, встановлених\nцим Законом, засідання Пленуму веде голова організаційного\nкомітету, створеного для проведення Пленуму Верховного Суду\nУкраїни з питання висловлення недовіри Голові Верховного Суду\nУкраїни, або його заступник\";\n7) у статті 50:\nчастину другу викласти в такій редакції:\n\"2. Посвідчення судді, призначеного на посаду вперше, голови\nсуду, заступника голови суду підписує Президент України.\nПосвідчення судді, обраного на посаду безстроково, судді у\nвідставці підписує Голова Верховної Ради України\";\nу частині третій слова \"його заступника\" замінити словами\n\"Першого заступника Голови Верховного Суду України та заступника\nГолови Верховного Суду України\";\n8) у статті 92:\nу частині третій слова \"і не можуть виконувати професійних\nповноважень за основним місцем роботи\" виключити;\nпісля частини третьої доповнити новою частиною такого змісту:\n\"4. Члени Вищої кваліфікаційної комісії суддів України,\nпризначені з числа суддів, не можуть здійснювати правосуддя. При\nцьому за ними зберігається право брати участь у вирішенні питань,\nщо розглядаються органами суддівського самоврядування, а за\nсуддями Верховного Суду України та вищих спеціалізованих судів -\nтакож у вирішенні питань, що розглядаються пленумами цих судів.\nІнші члени Вищої кваліфікаційної комісії суддів України не можуть\nвиконувати професійних повноважень за основним місцем роботи\".\nУ зв'язку з цим частину четверту вважати частиною п'ятою;\n9) частину шосту статті 93 після слів \"судових палат\"\nдоповнити словами \"їх заступники\";\n10) частину шосту статті 129 після слів \"судової палати\"\nдоповнити словами \"заступника секретаря судової палати\";\n11) у розділі XIII \"ПЕРЕХІДНІ ПОЛОЖЕННЯ\":\nу пункті 2:\nабзаци перший та другий замінити чотирма абзацами такого\nзмісту:\n\"2. Касаційні скарги (подання) на рішення загальних судів у\nкримінальних і цивільних справах, подані до Верховного Суду\nУкраїни до 15 жовтня 2010 року включно і призначені (прийняті) ним\nдо касаційного розгляду, розглядаються Верховним Судом України в\nпорядку та в межах повноважень, що діяли до набрання чинності цим\nЗаконом, до завершення розгляду таких скарг, але не пізніш як до\n1 листопада 2011 року. Касаційні скарги (подання), не розглянуті\nВерховним Судом України до 1 листопада 2011 року включно,\nпередаються ним до Вищого спеціалізованого суду України з розгляду\nцивільних і кримінальних справ, про що постановляється ухвала.\nРозгляд Вищим спеціалізованим судом України з розгляду цивільних і\nкримінальних справ таких справ починається спочатку.\nКасаційні скарги (подання) на рішення загальних судів у\nкримінальних і цивільних справах, подані до Верховного Суду\nУкраїни після 15 жовтня 2010 року, касаційні скарги (подання) не\nпризначені (не прийняті) ним до касаційного розгляду до 15 жовтня\n2010 року включно, передаються ним до Вищого спеціалізованого суду\nУкраїни з розгляду цивільних і кримінальних справ.\nСкарги на судові рішення у цивільних справах у зв'язку з\nвинятковими обставинами, подані до Верховного Суду України до\n15 жовтня 2010 року включно, розглядаються в порядку та в межах\nповноважень, що діяли до набрання чинності цим Законом, а подані\nпісля 15 жовтня 2010 року - передаються до Вищого спеціалізованого\nсуду України з розгляду цивільних і кримінальних справ для\nрозгляду питання про допуск справи до провадження Верховного Суду\nУкраїни в порядку, передбаченому Цивільним процесуальним кодексом\nУкраїни ( 1618-15 ).\nДопущені до розгляду за винятковими обставинами до набрання\nчинності цим Законом цивільні, господарські та адміністративні\nсправи розглядаються Верховним Судом України в порядку та в межах\nповноважень, що діяли до набрання чинності цим Законом\".\nУ зв'язку з цим абзаци третій - восьмий вважати відповідно\nабзацами п'ятим - десятим;\nабзац сьомий після слів і цифр \"до 15 жовтня 2010 року\"\nдоповнити словом \"включно\";\nабзац восьмий доповнити реченнями такого змісту: \"Після\n15 вересня 2010 року такі клопотання розглядаються колегією суддів\nзі складу Судової палати у кримінальних справах Верховного Суду\nУкраїни в межах повноважень, якими наділявся Верховний Суд України\nдо набрання чинності цим Законом. Засідання колегії є правомочним\nза наявності не менше двох третин суддів від складу Судової палати\nу кримінальних справах Верховного Суду України, виходячи з\nкількості суддів, які обіймають свої посади на момент прийняття\nрішення\";\nу пункті 3:\nдруге речення абзацу шостого виключити;\nабзац сьомий виключити;\nпункт 4 після абзацу другого доповнити новим абзацом такого\nзмісту:\n\"Не розглянуті військовими судами станом на 15 вересня 2010\nроку кримінальні справи, апеляції передаються до відповідного\nапеляційного суду Автономної Республіки Крим, областей, міст Києва\nта Севастополя з урахуванням територіальної підсудності.\nКримінальні справи, скарги, подання, клопотання, не розглянуті\nстаном на 15 вересня 2010 року Військовою судовою колегією\nВерховного Суду України, передаються до Вищого спеціалізованого\nсуду України з розгляду цивільних і кримінальних справ\".\nУ зв'язку з цим абзаци третій - восьмий вважати відповідно\nабзацами четвертим - дев'ятим.\nII. Прикінцеві положення\n1. Цей Закон набирає чинності з дня, наступного за днем його\nопублікування.\n2. Заяви про перегляд судових рішень в адміністративних,\nгосподарських, кримінальних і цивільних справах, подані до\nВерховного Суду України до набрання чинності цим Законом включно,\nрозглядаються в порядку та в межах повноважень, які діяли до\nнабрання чинності цим Законом, до завершення розгляду таких заяв.\nЗаяви про перегляд судових рішень в адміністративних,\nгосподарських, кримінальних і цивільних справах, подані до\nВерховного Суду України після набрання чинності цим Законом,\nрозглядаються в порядку та в межах повноважень, передбачених цим\nЗаконом.\n\nПрезидент України В.ЯНУКОВИЧ\n\nм. Київ, 20 жовтня 2011 року\nN 3932-VI\n\nПро внесення змін до деяких законодавчих актів України щодо розгляду справ Верховним Судом України\nЗакон України від 20.10.2011 № 3932-VI\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/3932-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}