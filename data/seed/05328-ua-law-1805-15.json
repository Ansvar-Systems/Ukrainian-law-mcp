{
  "id": "ua-law-1805-15",
  "type": "statute",
  "title": "Закон України (1805-15)",
  "title_en": "",
  "short_name": "1805-15",
  "status": "in_force",
  "issued_date": "2004-06-17",
  "url": "https://zakon.rada.gov.ua/laws/show/1805-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України\nпро адміністративні правопорушення щодо\nвідповідальності за порушення законодавства\nв галузі насінництва, розсадництва та\nз охорони прав на сорти рослин\n( Відомості Верховної Ради України (ВВР), 2004, N 38, ст.469 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Статті 104-1 та 238-3 викласти в такій редакції:\n\" Стаття 104-1. Порушення порядку та умов ведення насінництва\nта розсадництва\nВиробництво, заготівля, пакування, маркування, затарювання,\nзберігання насіння, садивного матеріалу з метою продажу без\nдодержання методичних і технологічних вимог або реалізація їх без\nдокументів про якість, а так само інше введення в обіг насіння,\nсадивного матеріалу з порушенням встановленого порядку -\nтягнуть за собою накладення штрафу на громадян до п'яти\nнеоподатковуваних мінімумів доходів громадян і на посадових осіб -\nвід семи до двадцяти неоподатковуваних мінімумів доходів\nгромадян\";\n\" Стаття 238-3. Органи державного контролю в галузі\nнасінництва та розсадництва\nОргани державного контролю в галузі насінництва та\nрозсадництва розглядають справи про адміністративні\nправопорушення, пов'язані з порушенням порядку та умов ведення\nнасінництва та розсадництва (стаття 104-1).\nВід імені органів державного контролю в галузі насінництва та\nрозсадництва розглядати справи про адміністративні правопорушення\nі накладати адміністративні стягнення мають право:\n1) Головний державний інспектор України з насінництва -\nначальник Української державної насіннєвої інспекції, державний\nінспектор України з розсадництва - начальник Української державної\nпомологічно-ампелографічної інспекції, Головний державний\nінспектор України з квітково-декоративного насінництва та\nрозсадництва - начальник Української державної\nквітково-декоративної насіннєвої інспекції, Головний державний\nінспектор України з лісового насінництва - начальник Української\nдержавної лісонасіннєвої інспекції - штраф на громадян до п'яти\nнеоподатковуваних мінімумів доходів громадян і на посадових осіб -\nдо двадцяти неоподатковуваних мінімумів доходів громадян;\n2) головні державні інспектори з насінництва Автономної\nРеспубліки Крим, областей, районів і міст, головні державні\nінспектори з лісового насінництва - начальники зональних\nлісонасіннєвих інспекцій - штраф на громадян до чотирьох\nнеоподатковуваних мінімумів доходів громадян і на посадових осіб -\nдо п'ятнадцяти неоподатковуваних мінімумів доходів громадян;\n3) державні інспектори з насінництва державних насіннєвих\nінспекцій, державні інспектори з розсадництва державної\nпомологічно-ампелографічної інспекції, державні інспектори з\nквітково-декоративного насінництва та розсадництва державної\nквітково-декоративної насіннєвої інспекції, державні інспектори з\nлісового насінництва державних лісонасіннєвих інспекцій - штраф на\nгромадян до трьох неоподатковуваних мінімумів доходів громадян і\nна посадових осіб - до десяти неоподатковуваних мінімумів доходів\nгромадян\".\n2. У статті 255:\n1) частину першу доповнити пунктом 12 такого змісту:\n\"12) державні інспектори з охорони прав на сорти рослин\n(стаття 51-2)\";\n2) частину другу доповнити пунктом 17 такого змісту:\n\"17) державні інспектори з охорони прав на сорти рослин\n(стаття 104-1)\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 17 червня 2004 року\nN 1805-IV\n\nПро внесення змін до Кодексу України про адміністративні правопорушення щодо відповідальності за порушення законодавства в галузі насінництва, розсадництва та з охорони прав на сорти рослин\nЗакон України від 17.06.2004 № 1805-IV\n\nПрийняття від 17.06.2004\nПостійна адреса:\nhttps://zakon.rada.gov.ua/go/1805-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}