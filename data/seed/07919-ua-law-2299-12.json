{
  "id": "ua-law-2299-12",
  "type": "statute",
  "title": "Закон України (2299-12)",
  "title_en": "",
  "short_name": "2299-12",
  "status": "in_force",
  "issued_date": "1992-04-29",
  "url": "https://zakon.rada.gov.ua/laws/show/2299-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n( Закон втратив чинність на підставі Постанови ВР\nN 96/95-ВР від 17.03.95, ВВР, 1995, N 11, ст. 70 )\nПро статус автономної Республіки Крим\n( Відомості Верховної Ради України (ВВР), 1992, N 30, ст. 419 )\n( Вводиться в дію Постановою ВР\nN 2300-XII ( 2300-12 ) від 29.04.92, ВВР, 1992, N 30, ст.420 )\n( Зміни в текст не внесені. Текст Закону із змінами,\nвизначеними Законом N 2523-XII ( 2523-12 ) від 30.06.92\nдив. в Додатку. Додатково див. Постанову ВР N 2524-XII\n( 2524-12 ) від 30.06.92; Пункт 2 Постанови ВР N 29/94-ВР\nвід 02.06.94 )\n\nСтаття 1. Республіка Крим є автономною складовою частиною\nУкраїни і самостійно вирішує питання, віднесені до її відання\nКонституцією ( 888-09 ) та законами України.\nСтаття 2. Територію Республіки Крим не може бути змінено чи\nпередано до складу іншої держави.\nСтаття 3. Віданню Республіки Крим в особі її вищих органів\nзаконодавчої та виконавчої влади, оскільки це не суперечить\nКонституції України, підлягають:\n1) прийняття, зміни, тлумачення Конституції (Основного\nЗакону) Республіки Крим та її законів, контроль за їх дотриманням;\n2) участь у формуванні та здійсненні внутріполітичної і\nзовнішньополітичної діяльності України з питань, які стосуються\nінтересів Республіки Крим;\n3) вирішення питань територіального устрою Республіки Крим,\nвстановлення і зміна меж районів, населених пунктів, віднесення\nнаселених пунктів до категорії міст, найменування і перейменування\nміст, районів, районів у містах, селищ міського типу, сіл;\n4) визначення порядку організації і діяльності\nреспубліканських (Республіки Крим) та місцевих органів влади,\nуправління, місцевого самоврядування та об'єднань громадян;\n5) призначення виборів народних депутатів Республіки Крим і\nзатвердження складу Центральної виборчої комісії по виборах\nнародних депутатів Республіки Крим, призначення виборів депутатів\nмісцевих Рад народних депутатів Республіки Крим;\n6) проведення референдумів Республіки Крим з питань, що\nпідлягають її віданню;\n7) утворення і формування органів судової влади відповідно до\nсистеми судової влади України;\n8) здійснення невід'ємного права використання землі, надр,\nрослинного і тваринного світу, рекреаційних, водних та інших\nприродних ресурсів, що знаходяться на території Республіки\nКрим та прилеглій до неї частині континентального шельфу України;\n9) здійснення законодавчого регулювання відносин власності в\nмежах своїх повноважень, забезпечення рівноправності різних форм\nвласності;\n10) визначення структури і пріоритетних напрямів розвитку\nекономіки Республіки Крим, забезпечення науково-технічного\nпрогресу; створення і функціонування вільних економічних зон\nвідповідно до законодавства України; ліцензування і квотування\nвивозу продукції власного виробництва на експорт;\n11) розробка і затвердження програм з питань економічного,\nсоціального і національно-культурного розвитку, охорони\nнавколишнього середовища Республіки Крим та їх реалізація;\n12) встановлення доходів, що надходять на утворення бюджету\nРеспубліки Крим;\n13) складання і затвердження бюджету Республіки Крим,\nздійснення його виконання, керівництво організацією та виконанням\nбюджетів районів і міст Республіки Крим;\n14) визначення статусу місцевостей як курортів, встановлення\nзон санітарної охорони курортів та їх правового режиму;\n15) вирішення питань екологічної безпеки, раціонального\nвикористання, охорони, відтворення природних ресурсів, оголошення\nкарантину і зон стихійного лиха;\n16) здійснення політики в галузі освіти, культури, охорони\nздоров'я, фізичної культури і спорту, соціального забезпечення,\nа також охорони і використання пам'яток історії та культури;\n17) забезпечення прав і свобод громадян, громадянської і\nнаціональної злагоди, охорони законності, правопорядку та\nгромадської безпеки;\n18) ініціатива про запровадження надзвичайного стану на\nтериторії Республіки Крим;\n19) регулювання внутрішніх міграційних процесів у Республіці\nКрим, розробка та проведення науково обгрунтованої демографічної\nполітики, програми урбаністики і житлового господарства;\n20) забезпечення функціонування і розвитку національних мов\nта культур на території Республіки Крим;\n21) участь в розробці і реалізації державних програм\nповернення депортованих з Криму народів;\n22) встановлення почесних звань Республіки Крим та заснування\nінших нагород.\nСтаття 4. В межах своїх повноважень Республіка Крим\nбере участь у зносинах України з іншими державами та міжнародними\nорганізаціями.\nСтаття 5. Розташування воєнних баз та інших воєнних об'єктів,\nдислокація і передислокація військових частин, частин\nНаціональної гвардії України, їх підрозділів, формування нових\nвійськових частин, частин Національної гвардії України на\nтериторії Криму узгоджується з Верховною Радою Республіки Крим.\nСтаття 6. Проведення військових навчань на території Криму\nздійснюється з повідомленням вищих органів влади Республіки Крим.\nСтаття 7. Керівник Служби безпеки України в Республіці Крим\nпризначається Президентом України за погодженням з Верховною Радою\nРеспубліки Крим. Республіка Крим здійснює парламентський контроль за\nдіяльністю Служби безпеки України в Республіці Крим.\nСтаття 8. Прокурор Республіки Крим призначається Генеральним\nпрокурором України за погодженням з Верховною Радою Республіки\nКрим.\nСтаття 9. Республіка Крим бере участь у вирішенні питань,\nвіднесених до відання України, у Верховній Раді України, Кабінеті\nМіністрів України та інших державних органах України. Республіка Крим в особі її Верховної Ради здійснює законодавчу\nініціативу шляхом внесення законопроектів до Верховної Ради\nУкраїни. Форми і квоти представництва Республіки Крим в органах\nдержавної влади України визначаються Конституцією та законами\nУкраїни.\nСтаття 10. Закони України є обов'язковими до виконання на\nтериторії Республіки Крим. Верховна Рада України може зупинити дію\nнормативних актів Верховної Ради Республіки Крим у разі\nневідповідності їх Конституції і законам України до прийняття\nостаточного рішення Конституційним Судом України. В разі невиконання рішень Конституційного Суду України\nПрезидент України має право застосувати необхідні засоби для\nзабезпечення їх виконання.\nСтаття 11. Верховна Рада Республіки Крим може зупинити дію\nнормативних актів органів виконавчої влади України на території\nКриму в разі порушення ними повноважень Республіки Крим до\nприйняття остаточного рішення Конституційним Судом України. Верховна Рада Республіки Крим може звернутися до\nКонституційного Суду України з питанням визнання нечинними законів\nта інших рішень Верховної Ради України в разі порушення ними\nповноважень Республіки Крим. В разі визнання Конституційним Судом України нечинними\nнормативних актів України на території Республіки Крим Верховна\nРада України або відповідно Президент України врегульовують\nправові відносини, що виникли внаслідок дії цих актів.\nСтаття 12. Україна виступає гарантом повної і безумовної\nреалізації повноважень Республіки Крим, визначених цим Законом.\nСтаття 13. Обсяг повноважень Республіки Крим, встановлений\nцим Законом, не може бути змінено без згоди на те вищих\nзаконодавчих органів України та Республіки Крим.\n\nПрезидент України Л.КРАВЧУК\n\nм. Київ, 29 квітня 1992 року\nN 2299-XII\nДодаток\nЗ А К О Н У К Р А Ї Н И\n( Закон втратив чинність на підставі Постанови ВР\nN 96/95-ВР від 17.03.95, ВВР, 1995, N 11, ст. 70 )\nПро розмежування повноважень між органами\nдержавної влади України і Республіки Крим\n( Редакція зі змінами, внесеними згідно із Законом\nN 2523-XII ( 2523-12 ) від 30.06.92 )\n( Додатково див. Постанову ВР\nN 2524-XII ( 2524-12 ) від 30.06.92; пункт 2 Постанови ВР\nN 29/94-ВР від 02.06.94, ВВР, 1994, N 23, ст.176 )\n\nСтаття 1. Республіка Крим є автономною складовою частиною\nУкраїни. Республіка Крим самостійно вирішує питання, віднесені до\nїї відання Конституцією України ( 888-09 ), Конституцією\nРеспубліки Крим та цим Законом. Конституція Республіки Крим не може суперечити Конституції\nУкраїни, її основним принципам демократичного, правового,\nполітичного устрою, забезпеченню прав і свобод людини. Кожний громадянин Республіки Крим є громадянином України.\nСтаття 2. Територія Республіки Крим не може бути змінена чи\nпередана до складу іншої держави без згоди Верховної Ради України\nі Верховної Ради Республіки Крим.\nСтаття 3. Віданню Республіки Крим в особі її вищих органів\nвлади підлягають:\n1) прийняття, зміни, тлумачення Конституції (Основного\nЗакону) Республіки Крим та її законів, контроль за їх дотриманням;\n2) участь у формуванні та здійсненні внутріполітичної і\nзовнішньополітичної діяльності України з питань, які стосуються\nінтересів Республіки Крим;\n3) вирішення питань територіального устрою Республіки Крим,\nвстановлення і зміна меж районів, населених пунктів, віднесення\nнаселених пунктів до категорії міст, найменування і перейменування\nміст, районів, районів у містах, селищ міського типу, сіл;\n4) визначення порядку організації і діяльності\nреспубліканських (Республіки Крим) та місцевих органів влади,\nмісцевого самоврядування та об'єднань громадян;\n5) призначення виборів народних депутатів Республіки Крим і\nзатвердження складу Центральної виборчої комісії по виборах\nнародних депутатів Республіки Крим, призначення виборів депутатів\nмісцевих Рад народних депутатів Республіки Крим;\n6) проведення референдумів Республіки Крим з питань, що\nпідлягають її віданню;\n7) утворення і формування органів судової влади відповідно до\nсистеми судової влади України;\n8) здійснення невід'ємного права власності на землю, надра,\nводні та інші природні ресурси, що знаходяться на території\nРеспубліки Крим. Це право може бути обмежено Україною при здійсненні нею\nвиключних повноважень, передбачених статтею 11 цього Закону за\nпогодженням з Республікою Крим;\n9) здійснення законодавчого регулювання відносин власності в\nмежах своїх повноважень, забезпечення рівноправності різних форм\nвласності;\n10) визначення структури і пріоритетних напрямів розвитку\nекономіки Республіки Крим, забезпечення науково-технічного\nпрогресу; створення і функціонування вільних економічних зон\nвідповідно до законодавства України; ліцензування і квотування\nвивозу продукції власного виробництва на експорт;\n11) розробка і затвердження програм з питань економічного,\nсоціального і національно-культурного розвитку, охорони\nнавколишнього середовища Республіки Крим та їх реалізація;\n12) встановлення доходів, що надходять на утворення бюджету\nРеспубліки Крим;\n13) самостійне складання і затвердження бюджету Республіки\nКрим на основі єдиної податкової політики України; формування\nбюджетних взаємовідносин між урядами України і республіки Крим на\nдоговірних засадах;\n14) визначення статусу місцевостей як курортів, встановлення\nзон санітарної охорони курортів та їх правового режиму;\n15) вирішення питань екологічної безпеки, раціонального\nвикористання, охорони, відтворення природних ресурсів, оголошення\nкарантину і зон стихійного лиха;\n16) визначення і здійснення політики в галузі освіти,\nкультури, охорони здоров'я, фізичної культури і спорту,\nсоціального забезпечення, а також охорони і використання пам'яток\nісторії та культури;\n17) забезпечення прав і свобод громадян, громадянської і\nнаціональної злагоди, охорони законності, правопорядку та\nгромадської безпеки;\n18) ініціатива та введення надзвичайного стану на території\nРеспубліки Крим за погодженням з Президентом України;\n19) регулювання внутрішніх міграційних процесів у Республіці\nКрим, розробка та проведення науково обгрунтованої демографічної\nполітики, програми урбаністики і житлового господарства;\n20) забезпечення функціонування і розвитку національних мов\nта культур на території Республіки Крим;\n21) участь в розробці і реалізації державних програм\nповернення депортованих з Криму народів;\n22) встановлення почесних звань Республіки Крим та заснування\nінших нагород.\nСтаття 4. В межах своїх повноважень Республіка Крим\nсамостійно вступає у відносини з іншими державами та міжнародними\nорганізаціями в галузях економіки, охорони навколишнього\nсередовища, соціально-культурної сфери.\nСтаття 5. Розташування воєнних баз і інших воєнних об'єктів,\nформування нових військових частин, частин Національної гвардії\nУкраїни на території Криму узгоджується з Верховною Радою\nРеспубліки Крим.\nСтаття 6. Дислокація та передислокація військових частин,\nчастин Національноїь гвардії України та їх підрозділів,\nпроведення військових навчань на території Криму узгоджуються з\nГоловою Верхоавної Ради Республіки Крим.\nСтаття 7. Частини і підрозділи Національної гвардії України,\nякі дислокуються на території Криму, формуються переважно з\nгромадян, що проживають в Криму; командир частини Національної\nгвардії України в Криму призначається командуючим Національною\nгвардією україни за погодженням з Верховною Радою Криму, а\nзвільняється за погодженням з Головою Верховної Ради Республіки\nКрим.\nСтаття 8. Голова Служби безпеки в Криму призначається Головою\nСлужби безпеки України за погодженням з Верховною Радою Республіки\nКрим, а звільняється за погодженням з Головою Верховної Ради\nРеспубліки Крим. Республіка Крим здійснює парламентський контроль за\nдіяльністю Служби безпеки в Криму.\nСтаття 9. Прокурор Республіки Крим призначається і\nзвільняється Генеральним прокурором України за погодженням з\nВерховною Радою Криму; заступники Прокурора Республіки\nКрим, прокурори міст і районів Республіки Крим призначаються\nГенеральним прокурором України за поданням Прокурора Республіки\nКрим.\nСтаття 10. Республіка Крим бере участь у вирішенні питань,\nвіднесених до відання України, у Верховній Раді України, Кабінеті\nМіністрів України та інших державних органах України. Республіка Крим в особі її Верховної Ради здійснює законодав-\nчу ініціативу шляхом внесення законопроектів до Верховної Ради Ук-\nраїни. Форми і квоти представництва Республіки Крим в органах дер-\nжавної влади України визначаються Конституцією України та законами\nУкраїни. Уряд Республіки Крим має постійне представництво в столиці\nУкраїни - місті Києві.\nСтаття 11. Вищими органами державної влади Республіки Крим\nне можуть вирішуватися питання, що належать до виключного відання\nдержавних органів України, а саме: оборони, Збройних Сил;\nзовнішньої політики; режиму і охорони державного кордону, митної\nсправи та безпеки; єдиної загальнодержавної виборчої\nсистеми, всеукраїнського референдуму; єдиної грошової одиниці і\nгрошової емісії; загальнодержавного оподаткування та системи мір і\nваги, стандартизації; громадянства; надзвичайного стану;\nцивільного, цивільно-процесуального, кримінального,\nкримінально-процесуального, кримінально-виконавчого, трудового\nзаконодавства та законодавства в сфері соціального забезпечення;\nпідготовки і реалізації загальнодержавних програм у сфері\nекономіки, науково-технічного, соціального,\nнаціонально-культурного розвитку, охорони здоров'я людей та\nнавколишнього середовища; організації і управління єдиною системою\nзв'язку та інформатики, транспортом, паливно-енергетичної системи,\nкосмічної діяльності.\nСтаття 12. Закони України, прийняті з питань, передбачених\nстаттею 11 Закону, а також з інших питань, не врегульованих цим\nЗаконом, мають верховенство на території Республіки Крим. Закони України, прийняті з питань, віднесених статтею 3 цього\nЗакону до відання Республіки Крим, діють на території Республіки\nКрим до прийняття відповідних актів законодавства Республіки\nКрим.\nСтаття 13. Верховна Рада Республіки Крим може зупинити дію\nнормативних актів органів виконавчої влади України на території\nКриму в разі порушення ними повноважень Республіки Крим до\nприйняття остаточного рішення Конституційним Судом України. Верховна Рада Республіки Крим може звернутися до\nКонституційного Суду України з питанням визнання нечинними законів\nта інших рішень Верховної Ради України в разі порушення ними\nповноважень Республіки Крим. В разі визнання Конституційним Судом України нечинними\nнормативних актів України на території Республіки Крим Верховна\nРада України або відповідно Президент України врегульовують\nправові відносини, що виникли внаслідок дії цих актів.\nСтаття 14. Україна виступає гарантом повної і безумовної\nреалізації повноважень Республіки Крим, визначених цим Законом.\nСтаття 15. Обсяг повноважень Республіки Крим, встановлений\nцим Законом, не може бути змінено без згоди на те вищих\nзаконодавчих органів України та Республіки Крим.\n\nПро статус автономної Республіки Крим. Про розмежування повноважень між органами державної влади України і Республіки Крим\nЗакон України від 29.04.1992 № 2299-XII\n\nВтрата чинності від 17.03.1995 , підстава — 96/95-ВР\nПостійна адреса:\nhttps://zakon.rada.gov.ua/go/2299-12\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}