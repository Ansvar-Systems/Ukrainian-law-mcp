{
  "id": "ua-law-2363-19",
  "type": "statute",
  "title": "Закон України (2363-19)",
  "title_en": "",
  "short_name": "2363-19",
  "status": "in_force",
  "issued_date": "2018-03-22",
  "url": "https://zakon.rada.gov.ua/laws/show/2363-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до пункту 9 розділу V \"Прикінцеві положення\" Закону України \"Про регулювання містобудівної діяльності\" щодо продовження терміну прийняття в експлуатацію об’єктів будівництва, збудованих без дозволу на виконання будівельних робіт\n\n(Відомості Верховної Ради (ВВР), 2018, № 17, ст.153)\n\nВерховна Рада України постановляє:\n\nI. Абзаци перший - п’ятий пункту 9 розділу V \"Прикінцеві положення\" Закону України \"Про регулювання містобудівної діяльності\" (Відомості Верховної Ради України, 2011 р., № 34, ст. 343; 2015 р., № 10, ст. 59) замінити трьома новими абзацами такого змісту:\n\n\"9. Орган державного архітектурно-будівельного контролю безоплатно протягом 10 робочих днів з дня подання заяви власниками (користувачами) земельних ділянок, на яких розміщені об’єкти будівництва, що за класом наслідків (відповідальності) належать до об’єктів з незначними наслідками (СС1), збудовані на земельній ділянці відповідного цільового призначення без дозвільного документа на виконання будівельних робіт, за результатами технічного обстеження приймає в експлуатацію:\n\nзбудовані у період з 5 серпня 1992 року до 9 квітня 2015 року індивідуальні (садибні) житлові будинки, садові, дачні будинки загальною площею до 300 квадратних метрів, а також господарські (присадибні) будівлі і споруди загальною площею до 300 квадратних метрів;\n\nзбудовані до 12 березня 2011 року будівлі і споруди сільськогосподарського призначення\".\n\nУ зв’язку з цим абзаци шостий та сьомий вважати відповідно абзацами четвертим та п’ятим.\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n22 березня 2018 року\n\n№ 2363-VIII\n\nПро внесення зміни до пункту 9 розділу V \"Прикінцеві положення\" Закону України \"Про регулювання містобудівної діяльності\" щодо продовження терміну прийняття в експлуатацію об'єктів будівництва, збудованих без дозволу на виконання будівельних робіт\nЗакон України від 22.03.2018 № 2363-VIII\n\nПрийняття від 22.03.2018\nПостійна адреса:\nhttps://zakon.rada.gov.ua/go/2363-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}