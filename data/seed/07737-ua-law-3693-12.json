{
  "id": "ua-law-3693-12",
  "type": "statute",
  "title": "Закон України (3693-12)",
  "title_en": "",
  "short_name": "3693-12",
  "status": "in_force",
  "issued_date": "1993-12-15",
  "url": "https://zakon.rada.gov.ua/laws/show/3693-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art10",
      "section": "10",
      "title": "Стаття 10. Колективний договір",
      "content": "Колективний договір укладається на основі чинного\nзаконодавства, прийнятих сторонами зобов'язань з метою регулювання\nвиробничих, трудових і соціально-економічних відносин і узгодження\nінтересів трудящих, власників та уповноважених ними органів."
    },
    {
      "provision_ref": "art11",
      "section": "11",
      "title": "Стаття 11. Сфера укладення колективних договорів",
      "content": "Колективний договір укладається на підприємствах, в\nустановах, організаціях незалежно від форм власності і\nгосподарювання, які використовують найману працю і мають права\nюридичної особи.\nКолективний договір може укладатися в структурних підрозділах\nпідприємства, установи, організації в межах компетенції цих\nпідрозділів."
    },
    {
      "provision_ref": "art12",
      "section": "12",
      "title": "Стаття 12. Сторони колективного договору",
      "content": "Колективний договір укладається між власником або\nуповноваженим ним органом (особою) з однієї сторони і одним або\nкількома профспілковими чи іншими уповноваженими на представництво\nтрудовим колективом органами, а у разі відсутності таких органів -\nпредставниками трудящих, обраними і уповноваженими трудовим\nколективом."
    },
    {
      "provision_ref": "art13",
      "section": "13",
      "title": "Стаття 13. Зміст колективного договору",
      "content": "Зміст колективного договору визначається сторонами в межах їх\nкомпетенції.\nУ колективному договорі встановлюються взаємні зобов'язання\nсторін щодо регулювання виробничих, трудових,\nсоціально-економічних відносин, зокрема:\nзміни в організації виробництва і праці;\nзабезпечення продуктивної зайнятості;\nнормування і оплати праці, встановлення форм, системи,\nрозмірів заробітної плати та інших видів трудових виплат (доплат,\nнадбавок, премій та ін.);\nвстановлення гарантій, компенсацій, пільг;\nучасті трудового колективу у формуванні, розподілі і\nвикористанні прибутку підприємства, установи, організації (якщо це\nпередбачено статутом);\nрежиму роботи, тривалості робочого часу і відпочинку;\nумов і охорони праці;\nзабезпечення житлово-побутового, культурного, медичного\nобслуговування, організації оздоровлення і відпочинку працівників;\nгарантій діяльності профспілкової чи інших представницьких\nорганізацій трудящих.\nКолективний договір може передбачати додаткові порівняно з\nчинним законодавством і угодами гарантії, соціально-побутові\nпільги.\nСтаття 14. Колективні переговори, розробка і укладення\nколективного договору, відповідальність за\nйого виконання\nУкладенню колективного договору передують колективні\nпереговори.\nСтроки, порядок ведення переговорів, вирішення розбіжностей,\nщо виникають під час їх ведення, порядок розробки, укладення та\nвнесення змін і доповнень до колективного договору,\nвідповідальність за його виконання регулюються Законом України\n\"Про колективні договори і угоди\" ( 3356-12 )."
    },
    {
      "provision_ref": "art15",
      "section": "15",
      "title": "Стаття 15. Реєстрація колективного договору",
      "content": "Колективні договори підлягають повідомній реєстрації\nмісцевими органами державної виконавчої влади.\nПорядок реєстрації колективних договорів визначається\nКабінетом Міністрів України."
    },
    {
      "provision_ref": "art16",
      "section": "16",
      "title": "Стаття 16. Недійсність умов колективного договору",
      "content": "Умови колективного договору, що погіршують порівняно з чинним\nзаконодавством і угодами становище працівників, є недійсними."
    },
    {
      "provision_ref": "art17",
      "section": "17",
      "title": "Стаття 17. Строк чинності колективного договору",
      "content": "Колективний договір набирає чинності з дня його підписання\nпредставниками сторін або з дня, зазначеного у ньому.\nПісля закінчення строку чинності колективний договір\nпродовжує діяти до того часу, поки сторони не укладуть новий або\nне переглянуть чинний, якщо інше не передбачено договором.\nКолективний договір зберігає чинність у разі зміни складу,\nструктури, найменування уповноваженого власником органу, від імені\nякого укладено цей договір.\nУ разі реорганізації підприємства, установи, організації\nколективний договір зберігає чинність протягом строку, на який\nйого укладено, або може бути переглянутий за згодою сторін.\nУ разі зміни власника чинність колективного договору\nзберігається протягом строку його дії, але не більше одного року.\nУ цей період сторони повинні розпочати переговори про укладення\nнового чи зміну або доповнення чинного колективного договору.\nУ разі ліквідації підприємства, установи, організації\nколективний договір діє протягом усього строку проведення\nліквідації.\nНа новоствореному підприємстві, в установі, організації\nколективний договір укладається за ініціативою однієї із сторін у\nтримісячний строк після реєстрації підприємства, установи,\nорганізації, якщо законодавством передбачено реєстрацію, або після\nрішення про заснування підприємства, установи, організації, якщо\nне передбачено їх реєстрацію.\nСтаття 18. Поширення колективного договору на\nвсіх працівників\nПоложення колективного договору поширюються на всіх\nпрацівників підприємства, установи, організації незалежно від\nтого, чи є вони членами професійної спілки, і є обов'язковими як\nдля власника або уповноваженого ним органу, так і для працівників\nпідприємства, установи, організації."
    },
    {
      "provision_ref": "art19",
      "section": "19",
      "title": "Стаття 19. Контроль за виконанням колективного договору",
      "content": "Контроль за виконанням колективного договору проводиться\nбезпосередньо сторонами, які його уклали, чи уповноваженими ними\nпредставниками."
    },
    {
      "provision_ref": "art20",
      "section": "20",
      "title": "Стаття 20. Звіти про виконання колективного договору",
      "content": "Сторони, які підписали колективний договір, щорічно в строки,\nпередбачені колективним договором, звітують про його виконання\".\n( Розділ II втратив чинність на підставі Закону N 357/96-ВР\nвід 10.09.96 )\nIII. Угоди і колективні договори, укладені до набрання\nчинності Законом України \"Про колективні договори і угоди\"\n( 3356-12 ), вважаються дійсними протягом строку, на який вони\nукладені."
    }
  ],
  "definitions": []
}