{
  "id": "ua-law-102-98",
  "type": "statute",
  "title": "Закон України (102/98-ВР)",
  "title_en": "",
  "short_name": "102/98-ВР",
  "status": "in_force",
  "issued_date": "1998-02-10",
  "url": "https://zakon.rada.gov.ua/laws/show/102/98-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art3-2",
      "section": "3-2",
      "title": "Стаття 3-2. Порядок придбання спеціального торгового патенту",
      "content": "1. Спеціальний торговий патент може бути придбаний суб'єктом\nпідприємницької діяльності, який займається видами діяльності,\nвизначеними в статтях 3 та 3-1 цього Закону. У разі, якщо декілька\nсуб'єктів підприємницької діяльності мають торговельні зали для\nпокупців або надають побутові послуги в одному окремому\nприміщенні, будівлі або їх частинах, крім ринків усіх форм\nвласності, спеціальний торговий патент видається лише за умови, що\nвсі зазначені суб'єкти підприємницької діяльності придбають\nспеціальні торгові патенти.\n2. Суб'єкт підприємницької діяльності самостійно приймає\nрішення про придбання спеціального торгового патенту.\n3. Порядок придбання спеціального торгового патенту на\nвідповідні види діяльності встановлюється статтями 3 та 3-1 цього\nЗакону.\n4. Вартість спеціального торгового патенту встановлюється\nорганами місцевого самоврядування щорічно після затвердження\nмісцевого бюджету залежно від місцезнаходження пункту продажу\nтоварів та асортиментного переліку товарів або місцезнаходження\nоб'єкта з надання побутових послуг та виду побутових послуг. При\nцьому розрахункова сума надходжень за рік від суб'єктів\nпідприємницької діяльності у вигляді плати за спеціальні торгові\nпатенти не може бути меншою від загальної суми надходжень до\nбюджетів усіх рівнів та державних цільових фондів, податків і\nзборів (обов'язкових платежів), сплачених такими суб'єктами\nпідприємницької діяльності за попередній бюджетний рік з\nурахуванням рівня інфляції. При здійсненні розрахунку враховуються\nсплачені суб'єктом підприємницької діяльності податки і збори\n(обов'язкові платежі), визначені у частині першій статті 7-1 цього\nЗакону.\nВартість спеціального торгового патенту не обмежується\nграничними рівнями, встановленими статтями 3 та 3-1 цього Закону.\nОргани місцевого самоврядування можуть встановлювати\nдиференційовану плату за спеціальний торговий патент залежно від\nплощі, яка використовується суб'єктом підприємницької діяльності\nдля здійснення торговельної діяльності або надання побутових\nпослуг. Шкала ставок плати за квадратний метр площі може бути\nпропорційною або регресивною чи прогресивною.\nПлата за спеціальний торговий патент встановлюється за єдиною\nметодикою для всіх суб'єктів підприємницької діяльності або окремо\nдля фізичних і юридичних осіб - суб'єктів підприємницької\nдіяльності. Забороняється встановлювати вартість спеціального\nторгового патенту для окремого суб'єкта підприємницької\nдіяльності.\nСуб'єкти підприємницької діяльності, які відповідно до цього\nЗакону здійснюють діяльність без придбання торгового патенту або з\nпридбанням пільгового торгового патенту, можуть придбавати в\nустановленому цією статтею порядку спеціальний торговий патент\".\n6. Абзац перший частини четвертої статті 4 викласти в такій\nредакції:\n\"4. Вартість торгового патенту на здійснення операцій з\nторгівлі валютними цінностями встановлюється у фіксованому розмірі\n320 гривень за календарний місяць\".\n7. У статті 5:\nабзац перший частини другої викласти в такій редакції:\n\"2. Під гральним бізнесом у цьому Законі слід розуміти\nдіяльність, пов'язану з влаштуванням казино, інших гральних місць\n(домів), гральних автоматів з грошовим або майновим виграшем,\nпроведенням лотерей (крім державних) та розиграшів з видачею\nгрошових виграшів у готівковій або майновій формі\";\nчастину третю викласти в такій редакції:\n\"3. Вартість торгового патенту на здійснення операцій з\nнадання послуг у сфері грального бізнесу встановлюється у\nфіксованому розмірі (за рік):\nдля використання грального автомату з грошовим або майновим\nвиграшем - 700 гривень;\nдля використання грального столу з кільцем рулетки - 32000\nгривень;\nдля використання інших гральних столів (спеціальних столів\nдля казино, крім столів для більярду) - 24000 гривень за кожний\nстіл;\nдля використання кегельбанів, що вводяться у дію за допомогою\nжетона, монети або без них, - 2000 гривень за кожний гральний\nжолоб (доріжку);\nдля використання столів для більярду, що вводяться в дію за\nдопомогою жетона, монети або без них, крім столів для більярду, що\nвикористовуються для спортивних аматорських змагань, - 600 гривень\nза кожний стіл для більярду;\nдля провадження інших видів грального бізнесу, включаючи\nрозиграші з видачею грошових виграшів у готівковій формі поза\nбанківські установи або у майновій формі на місці, - 2400 гривень\nза кожний окремий вид (місце) грального бізнесу\".\n8. Статтю 6 доповнити частиною такого змісту:\n\"Кошти, одержані від продажу спеціальних торгових патентів,\nзараховуються:\nдо бюджетів місцевого самоврядування (місцевих бюджетів) за\nмісцем оплати спеціального торгового патенту - у розмірі 67\nвідсотків;\nдо Пенсійного фонду України - у розмірі 17 відсотків;\nдо Фонду для здійснення заходів щодо ліквідації наслідків\nЧорнобильської катастрофи та соціального захисту населення - у\nрозмірі 5 відсотків;\nдо Фонду соціального страхування України - у розмірі 2\nвідсотків;\nдо державного фонду сприяння зайнятості населення - у розмірі\n1 відсотка;\nдо відповідних бюджетів у порядку, передбаченому\nзаконодавством для зарахування податку на доходи фізичних осіб, -\nу розмірі 6 відсотків;\nдо відповідних бюджетів у порядку, передбаченому\nзаконодавством для зарахування плати (податку) за землю, - у\nрозмірі 2 відсотків загальних надходжень.\nПорядок зарахування коштів визначається Кабінетом Міністрів\nУкраїни\".\n9. У статті 7:\nу частині першій:\nв абзаці четвертому слова \"роздрібної торгівлі\" замінити\nсловами \"торговельної діяльності\";\nабзац шостий доповнити словами \"та надання побутових послуг\";\nв абзаці другому частини другої слова \"роздрібної торгівлі\"\nзамінити словами \"торговельної діяльності\".\n10. Доповнити Закон статтею 7-1 такого змісту:\n\" Стаття 7-1. Особливості оподаткування при придбанні\nсуб'єктом підприємницької діяльності\nспеціального торгового патенту\n1. Суб'єкт підприємницької діяльності, який придбав\nспеціальний торговий патент, не сплачує:\nподаток на додану вартість;\nподаток на доходи фізичних осіб;\nподаток на прибуток підприємств;\nплату (податок) за землю;\nзбір за спеціальне використання природних ресурсів;\nзбір до Фонду для здійснення заходів щодо ліквідації\nнаслідків Чорнобильської катастрофи та соціального захисту\nнаселення;\nзбір на обов'язкове соціальне страхування;\nзбір на обов'язкове державне пенсійне страхування;\nзбір до Державного інноваційного фонду;\nвідрахування та збори на будівництво, реконструкцію, ремонт і\nутримання автомобільних доріг загального користування України;\nкомунальний податок;\nринковий збір;\nзбір на видачу дозволу на розміщення об'єктів торгівлі та\nсфери послуг.\n2. На суб'єктів підприємницької діяльності, які придбали\nспеціальний торговий патент, не поширюються вимоги Закону України\n\"Про застосування електронних контрольно-касових апаратів і\nтоварно-касових книг при розрахунках із споживачами у сфері\nторгівлі, громадського харчування та послуг\" в частині\nобов'язкового застосування електронних контрольно-касових\nапаратів.\n3. Суб'єкти підприємницької діяльності - юридичні особи, які\nпридбали спеціальний торговий патент, ведуть бухгалтерський облік\nвідповідно до законодавства з урахуванням особливостей, визначених\nцим Законом.\n4. Положення частин першої - третьої цієї статті\nзастосовуються щодо видів підприємницької діяльності, зазначених у\nстаттях 3 та 3-1 цього Закону. Якщо суб'єкт підприємницької\nдіяльності займається одночасно іншими видами діяльності, він\nзобов'язаний вести окремий бухгалтерський облік такої діяльності і\nсплачувати податки і збори (обов'язкові платежі) щодо цієї\nдіяльності на загальних підставах. Порядок ведення бухгалтерського\nобліку такими суб'єктами підприємницької діяльності, які придбали\nспеціальний торговий патент, встановлюється Кабінетом Міністрів\nУкраїни.\n5. Суб'єкти підприємницької діяльності - фізичні особи, які\nпридбали спеціальний торговий патент, звільняються від обов'язку\nведення обліку доходів і витрат щодо підприємницької діяльності,\nдля здійснення якої придбано спеціальний торговий патент.\nДоходи від підприємницької діяльності, для здійснення якої\nсуб'єкт підприємницької діяльності - фізична особа придбав\nспеціальний торговий патент, не включаються до складу інших\nоподатковуваних доходів, у тому числі до сукупного\nоподатковуваного доходу за підсумками звітного року.\nСуб'єкти підприємницької діяльності - фізичні особи, які\nзаймаються виключно такими видами підприємницької діяльності, для\nздійснення яких вони придбали спеціальні торгові патенти,\nзвільняються від обов'язку подання декларацій як суб'єкти\nпідприємницької діяльності і подають декларації про свої доходи у\nпорядку, передбаченому законодавством України для громадян, які не\nзаймаються підприємницькою діяльністю\".\n11. Статтю 8 викласти в такій редакції:\n\" Стаття 8. Відповідальність суб'єктів підприємницької\nдіяльності за порушення вимог цього Закону\n1. Суб'єкти підприємницької діяльності, що здійснюють\nторговельну діяльність, операції з торгівлі готівковими валютними\nцінностями, операції з надання послуг у сфері грального бізнесу та\nпобутових послуг, у разі порушення вимог цього Закону несуть таку\nвідповідальність:\nза порушення термінів сплати або неповного внесення чергових\nплатежів нараховується пеня у розмірі 120 відсотків річних\nоблікової ставки Національного банку України, що діяла на день\nсплати, від суми недоїмки, розрахованої за кожний день\nпрострочення платежу, включаючи день сплати;\nза порушення порядку використання торгового патенту,\nпередбаченого частиною першою статті 7 цього Закону, сплачують\nштраф у розмірі вартості торгового патенту за один календарний\nмісяць;\nза здійснення операцій, передбачених цим Законом, без\nодержання відповідних торгових патентів або з порушенням порядку\nвикористання торгового патенту, передбаченого частиною другою\nстатті 7 цього Закону, сплачують штраф у подвійному розмірі\nвартості торгового патенту за повний термін діяльності суб'єктів\nпідприємницької діяльності із зазначеним порушенням;\nза здійснення операцій з реалізації товарів, визначених\nчастинами шостою, сьомою, восьмою та дев'ятою статті 3 цього\nЗакону, без одержання пільгового торгового патенту або з\nпорушенням порядку одержання та використання пільгового торгового\nпатенту, передбаченого частиною другою статті 7 цього Закону,\nсплачують штраф у п'ятикратному розмірі вартості пільгового\nторгового патенту;\nза здійснення торговельної діяльності без придбання\nкороткотермінового патенту сплачують штраф у подвійному розмірі\nвартості короткотермінового патенту за повний термін діяльності\nсуб'єктів підприємницької діяльності із зазначеним порушенням.\n2. До дня сплати штрафів, визначених цією статтею, а також до\nпридбання торгового патенту або оформлення пільгового торгового\nпатенту діяльність відповідних суб'єктів підприємницької\nдіяльності зупиняється.\n3. Штрафи, передбачені цією статтею, підлягають сплаті\nпорушником у п'ятиденний термін відповідно до законодавства.\n4. Посадові особи та громадяни - суб'єкти підприємницької\nдіяльності у разі порушення вимог цього Закону притягаються до\nадміністративної відповідальності згідно із законодавством\".\n12. У статті 9:\nчастину першу викласти в такій редакції:\n\"1. Податок на прибуток суб'єкта підприємницької діяльності\nчи структурного (відокремленого) підрозділу, який підлягає сплаті\nдо бюджету, зменшується на вартість придбаних торгових патентів\";\nчастину другу виключити.\nУ зв'язку з цим частини третю - п'яту вважати відповідно\nчастинами другою - четвертою;\nу частині третій слово \"інспекціями\" замінити словом\n\"органами\";\nу частині четвертій:\nслова \"державною податковою інспекцією\" замінити словами\n\"державним податковим органом\";\nслова \"до місцевого бюджету\" замінити словами \"до бюджету\nмісцевого самоврядування (місцевого бюджету)\";\nдоповнити статтю частинами п'ятою та шостою такого змісту:\n\"5. Положення абзацу другого частини першої статті 2, статті\n3-2, частини другої статті 6, статті 7-1 цього Закону\nзастосовуються в порядку експерименту на обмежених територіях, які\nвизначаються Кабінетом Міністрів України за погодженням з\nвідповідними органами місцевого самоврядування. Термін проведення\nексперименту не може бути меншим за 1 календарний рік.\n6. Кабінет Міністрів України за поданням органів місцевого\nсамоврядування може достроково припинити проведення експерименту,\nякщо його наслідком буде істотне зменшення надходжень до\nвідповідних бюджетів та до державних цільових фондів\".\nII. Прикінцеві положення\n1. Цей Закон набирає чинності з 1 квітня 1998 року.\n2. Закони та інші нормативно-правові акти, прийняті до\nнабрання чинності цим Законом, діють у частині, що не суперечить\nцьому Закону.\n3. Кабінету Міністрів України в місячний термін після\nопублікування цього Закону:\nпідготувати та подати до Верховної Ради України пропозиції\nпро внесення змін до законів у зв'язку з прийняттям цього Закону;\nпривести рішення Кабінету Міністрів України у відповідність\nіз цим Законом;\nрозробити нормативно-правові акти, передбачені цим Законом;\nзабезпечити розроблення, перегляд і скасування міністерствами\nта іншими центральними органами виконавчої влади їх\nнормативно-правових актів відповідно до цього Закону;\nвжити заходів до проведення з 1 квітня 1998 року відповідно\nдо цього Закону експерименту щодо застосування спеціального\nторгового патенту."
    }
  ],
  "definitions": []
}