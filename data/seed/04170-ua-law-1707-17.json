{
  "id": "ua-law-1707-17",
  "type": "statute",
  "title": "Закон України (1707-17)",
  "title_en": "",
  "short_name": "1707-17",
  "status": "in_force",
  "issued_date": "2009-11-05",
  "url": "https://zakon.rada.gov.ua/laws/show/1707-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кримінального кодексу України\nщодо відповідальності за злочини з мотивів расової,\nнаціональної чи релігійної нетерпимості\n( Відомості Верховної Ради України (ВВР), 2010, N 5, ст.43 )\n\nВерховна Рада України п о с т а н о в л я є :\n1. Внести до Кримінального кодексу України ( 2341-14 )\n(Відомості Верховної Ради України, 2001 р., N 25-26, ст. 131) такі\nзміни:\n1) частину другу статті 115 доповнити пунктом 14 такого\nзмісту:\n\"14) з мотивів расової, національної чи релігійної\nнетерпимості\";\n2) абзац перший частини другої статті 121 викласти в такій\nредакції:\n\"2. Умисне тяжке тілесне ушкодження, вчинене способом, що має\nхарактер особливого мучення, або вчинене групою осіб, а також з\nметою залякування потерпілого або інших осіб, чи з мотивів\nрасової, національної або релігійної нетерпимості, або вчинене на\nзамовлення, або таке, що спричинило смерть потерпілого\";\n3) абзац перший частини другої статті 122 викласти в такій\nредакції:\n\"2. Ті самі дії, вчинені з метою залякування потерпілого або\nйого родичів чи примусу до певних дій або з мотивів расової,\nнаціональної чи релігійної нетерпимості\";\n4) абзац перший частини другої статті 126 викласти в такій\nредакції:\n\"2. Ті самі діяння, що мають характер мордування, вчинені\nгрупою осіб, або з метою залякування потерпілого чи його близьких,\nабо з мотивів расової, національної чи релігійної нетерпимості\";\n5) частину другу статті 127 викласти в такій редакції:\n\"2. Ті самі дії, вчинені повторно або за попередньою змовою\nгрупою осіб, або з мотивів расової, національної чи релігійної\nнетерпимості, -\nкараються позбавленням волі на строк від п'яти до десяти\nроків\";\n6) абзац перший частини другої статті 129 викласти в такій\nредакції:\n\"2. Те саме діяння, вчинене членом організованої групи або з\nмотивів расової, національної чи релігійної нетерпимості\";\n7) статтю 161 викласти в такій редакції:\n\" Стаття 161. Порушення рівноправності громадян залежно від їх\nрасової, національної належності або релігійних\nпереконань\n1. Умисні дії, спрямовані на розпалювання національної,\nрасової чи релігійної ворожнечі та ненависті, на приниження\nнаціональної честі та гідності, або образа почуттів громадян у\nзв'язку з їхніми релігійними переконаннями, а також пряме чи\nнепряме обмеження прав або встановлення прямих чи непрямих\nпривілеїв громадян за ознаками раси, кольору шкіри, політичних,\nрелігійних та інших переконань, статі, етнічного та соціального\nпоходження, майнового стану, місця проживання, за мовними або\nіншими ознаками -\nкараються штрафом від двохсот до п'ятисот неоподатковуваних\nмінімумів доходів громадян або обмеженням волі на строк до п'яти\nроків, з позбавленням права обіймати певні посади чи займатися\nпевною діяльністю на строк до трьох років або без такого.\n2. Ті самі дії, поєднані з насильством, обманом чи погрозами,\nа також вчинені службовою особою, -\nкараються штрафом від п'ятисот до тисячі неоподатковуваних\nмінімумів доходів громадян або позбавленням волі на строк від двох\nдо п'яти років, з позбавленням права обіймати певні посади чи\nзайматися певною діяльністю на строк до трьох років або без\nтакого.\n3. Дії, передбачені частинами першою або другою цієї статті,\nякі були вчинені організованою групою осіб або спричинили тяжкі\nнаслідки, -\nкараються позбавленням волі на строк від п'яти до восьми\nроків\";\n8) статтю 300 викласти в такій редакції:\n\" Стаття 300. Ввезення, виготовлення або розповсюдження\nтворів, що пропагують культ насильства і\nжорстокості, расову, національну чи релігійну\nнетерпимість та дискримінацію\n1. Ввезення в Україну творів, що пропагують культ насильства\nі жорстокості, расову, національну чи релігійну нетерпимість та\nдискримінацію, з метою збуту чи розповсюдження або їх\nвиготовлення, зберігання, перевезення чи інше переміщення з тією\nсамою метою або їх збут чи розповсюдження, а також примушування до\nучасті в їх створенні -\nкараються штрафом до ста п'ятдесяти неоподатковуваних\nмінімумів доходів громадян або арештом на строк до шести місяців,\nабо обмеженням волі на строк до трьох років, з конфіскацією\nтворів, що пропагують культ насильства і жорстокості, расову,\nнаціональну чи релігійну нетерпимість та дискримінацію, засобів їх\nвиготовлення та розповсюдження.\n2. Ті самі дії щодо кіно- та відеопродукції, що пропагують\nкульт насильства і жорстокості, расову, національну чи релігійну\nнетерпимість та дискримінацію, а також збут неповнолітнім чи\nрозповсюдження серед них творів, що пропагують культ насильства і\nжорстокості, расову, національну чи релігійну нетерпимість та\nдискримінацію, -\nкараються штрафом від ста до трьохсот неоподатковуваних\nмінімумів доходів громадян або обмеженням волі на строк до п'яти\nроків, з конфіскацією кіно- та відеопродукції, що пропагує культ\nнасильства і жорстокості, расову, національну та релігійну\nнетерпимість та дискримінацію, засобів її виготовлення і\nдемонстрування.\n3. Дії, передбачені частинами першою або другою цієї статті,\nякщо вони вчинені повторно чи за попередньою змовою групою осіб, а\nтакож примушування неповнолітніх до участі у створенні творів, що\nпропагують культ насильства і жорстокості, расову, національну чи\nрелігійну нетерпимість та дискримінацію, -\nкараються позбавленням волі на строк від трьох до п'яти років\nз позбавленням права обіймати певні посади чи займатися певною\nдіяльністю на строк до трьох років та з конфіскацією творів,\nкіно- та відеопродукції, що пропагують культ насильства і\nжорстокості, расову, національну чи релігійну нетерпимість та\nдискримінацію, засобів їх виготовлення і демонстрування\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 5 листопада 2009 року\nN 1707-VI\n\nПро внесення змін до Кримінального кодексу України щодо відповідальності за злочини з мотивів расової, національної чи релігійної нетерпимості\nЗакон України від 05.11.2009 № 1707-VI\n\nПрийняття від 05.11.2009\nПостійна адреса:\nhttps://zakon.rada.gov.ua/go/1707-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}