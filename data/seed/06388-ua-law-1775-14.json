{
  "id": "ua-law-1775-14",
  "type": "statute",
  "title": "Закон України (1775-14)",
  "title_en": "",
  "short_name": "1775-14",
  "status": "in_force",
  "issued_date": "2000-06-01",
  "url": "https://zakon.rada.gov.ua/laws/show/1775-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються у такому значенні:\nанулювання ліцензії - позбавлення ліцензіата органом\nліцензування права на провадження певного виду господарської\nдіяльності;\nвиробництво (виготовлення) - діяльність, пов'язана з випуском\nпродукції, яка включає всі стадії технологічного процесу, а також\nреалізацію продукції власного виробництва;\nгосподарська діяльність - будь-яка діяльність, у тому числі\nпідприємницька, юридичних осіб, а також фізичних осіб -\nпідприємців, пов'язана з виробництвом (виготовленням) продукції,\nторгівлею, наданням послуг, виконанням робіт;\nліцензіат - суб'єкт господарювання, який одержав ліцензію на\nпровадження певного виду господарської діяльності, що підлягає\nліцензуванню;\nліцензія - документ державного зразка, який засвідчує право\nліцензіата на провадження зазначеного в ньому виду господарської\nдіяльності протягом визначеного строку у разі його встановлення\nКабінетом Міністрів України за умови виконання ліцензійних умов;\n{ Абзац шостий частини першої статті 1 із змінами, внесеними\nзгідно із Законом N 1759-VI ( 1759-17 ) від 15.12.2009 }\nліцензійні умови - установлений з урахуванням вимог законів\nвичерпний перелік організаційних, кваліфікаційних та інших\nспеціальних вимог, обов'язкових для виконання при провадженні\nвидів господарської діяльності, що підлягають ліцензуванню;\nліцензування - видача, переоформлення та анулювання ліцензій,\nвидача дублікатів ліцензій, ведення ліцензійних справ та\nліцензійних реєстрів, контроль за додержанням ліцензіатами\nліцензійних умов, видача розпоряджень про усунення порушень\nліцензійних умов, а також розпоряджень про усунення порушень\nзаконодавства у сфері ліцензування;\nмісце провадження фізичною особою - підприємцем господарської\nдіяльності, що підлягає ліцензуванню, - територія, приміщення, що\nвідповідають вимогам ліцензійних умов та належать фізичній особі -\nпідприємцю на праві власності та/або користування; { Статтю 1\nдоповнено новим абзацом згідно із Законом N 3994-VI ( 3994-17 )\nвід 03.11.2011 }\nорган ліцензування - орган виконавчої влади, визначений\nКабінетом Міністрів України, уповноважений законом державний\nколегіальний орган, спеціально уповноважений виконавчий орган рад\nдля ліцензування певних видів господарської діяльності; { Абзац\nчастини першої статті 1 в редакції Закону N 3610-VI ( 3610-17 )\nвід 07.07.2011 }\nплата за ліцензію - разовий платіж, що вноситься суб'єктом\nгосподарювання за одержання ліцензії;\nповторне порушення - вчинення ліцензіатом протягом строку дії\nліцензії повторного порушення певних ліцензійних умов після\nзастосування санкцій за аналогічне порушення;\nрозпорядження про усунення порушень ліцензійних умов -\nрішення органу ліцензування про необхідність усунення ліцензіатом\nу встановлені строки порушень ліцензійних умов; { Абзац\nчастини першої статті 1 із змінами, внесеними згідно із Законом\nN 1571-VI ( 1571-17 ) від 25.06.2009 }\nрозпорядження про усунення порушень законодавства у сфері\nліцензування - рішення спеціально уповноваженого органу з питань\nліцензування про необхідність усунення органом ліцензування в\nустановлені строки порушень законодавства у сфері ліцензування;\n{ Абзац частини першої статті 1 із змінами, внесеними згідно із\nЗаконом N 1571-VI ( 1571-17 ) від 25.06.2009 }\nсуб'єкт господарювання - зареєстрована в установленому\nзаконодавством порядку юридична особа незалежно від її\nорганізаційно-правової форми та форми власності, яка провадить\nгосподарську діяльність, крім органів державної влади та органів\nмісцевого самоврядування, а також фізична особа - підприємець, а\nтакож інвестор, у тому числі іноземний, що є стороною угоди про\nрозподіл продукції відповідно до Закону України \"Про угоди про\nрозподіл продукції\" ( 1039-14 ), його підрядник, субпідрядник,\nпостачальник та інший контрагент, що виконує роботи, передбачені\nугодою про розподіл продукції, на основі договорів з інвестором;\n{ Визначення терміна \"суб'єкт господарювання\" статті 1 із змінами,\nвнесеними згідно із Законом N 2562-VI ( 2562-17 ) від 23.09.2010 }\nторгівля - будь-які операції, що здійснюються за договорами\nкупівлі-продажу, міни, поставки та іншими цивільно-правовими\nдоговорами, які передбачають передачу прав власності на товари."
    },
    {
      "provision_ref": "art2",
      "section": "2",
      "title": "Стаття 2. Сфера дії Закону",
      "content": "Дія цього Закону поширюється на всіх суб'єктів\nгосподарювання.\nВиди господарської діяльності, не передбачені у статті 9\nцього Закону, не підлягають ліцензуванню.\nСтаття 3. Основні принципи державної\nполітики у сфері ліцензування\nОсновними принципами державної політики у сфері ліцензування\nє:\nзабезпечення рівності прав, законних інтересів усіх суб'єктів\nгосподарювання;\nзахист прав, законних інтересів, життя та здоров'я громадян,\nзахист навколишнього природного середовища та забезпечення безпеки\nдержави;\nвстановлення єдиного порядку ліцензування видів господарської\nдіяльності на території України та визначення його особливостей\nдля окремих видів господарської діяльності, що зумовлені\nспецифікою їх провадження, у законах, що регулюють відносини у\nвідповідній сфері, крім випадків, передбачених частиною першою\nстатті 9 цього Закону; { Абзац четвертий частини першої статті 3 в\nредакції Закону N 1571-VI ( 1571-17 ) від 25.06.2009; із змінами,\nвнесеними згідно із Законом N 2608-VI ( 2608-17 ) від 19.10.2010 }\nвстановлення єдиного переліку видів господарської діяльності,\nщо підлягають ліцензуванню;\nзапровадження ліцензування окремого виду господарської\nдіяльності у разі недостатності інших засобів державного\nрегулювання господарської діяльності, визначених відповідним\nзаконом. { Частину першу статті 3 доповнено абзацом шостим згідно\nіз Законом N 1571-VI ( 1571-17 ) від 25.06.2009 }\nЛіцензування не може використовуватися для обмеження\nконкуренції у провадженні господарської діяльності.\nЛіцензія є єдиним документом дозвільного характеру, який дає\nправо на зайняття певним видом господарської діяльності, що\nвідповідно до законодавства підлягає обмеженню.\nСтаття 4. Повноваження органів державної\nвлади у сфері ліцензування\nВерховна Рада України визначає основні напрями державної\nполітики у сфері ліцензування, законодавчі основи її реалізації.\nРеалізацію державної політики у сфері ліцензування здійснює\nКабінет Міністрів України, спеціально уповноважений орган з питань\nліцензування, а також органи виконавчої влади, визначені Кабінетом\nМіністрів України ( 1698-2000-п ), уповноважені законом державні\nколегіальні органи, спеціально уповноважені виконавчі органи рад,\nуповноважені провадити ліцензування певних видів господарської\nдіяльності.\nРозробку та реалізацію державної політики ліцензування\nтелерадіомовлення здійснює Національна рада України з питань\nтелебачення і радіомовлення. { Статтю 4 доповнено частиною третьою\nзгідно із Законом N 3317-IV ( 3317-15 ) від 12.01.2006 }\nСтаття 5. Спеціально уповноважений орган\nз питань ліцензування\nСпеціально уповноважений орган з питань ліцензування:\nрозробляє основні напрями розвитку ліцензування;\nрозробляє проекти нормативно-правових актів з питань\nліцензування;\nпогоджує проекти нормативно-правових актів з питань\nліцензування, що розробляються та приймаються органами виконавчої\nвлади;\nузагальнює практику застосування нормативно-правових актів з\nпитань ліцензування;\nздійснює нагляд за додержанням органами ліцензування\nзаконодавства у сфері ліцензування та дає роз'яснення щодо його\nзастосування; { Абзац шостий частини першої статті 5 із змінами,\nвнесеними згідно із Законом N 1571-VI ( 1571-17 ) від 25.06.2009 }\nздійснює методичне керівництво, інформаційне забезпечення\nдіяльності органів ліцензування;\nвизначає форми документів у сфері ліцензування та правила їх\nоформлення;\nпогоджує за поданням органу ліцензування ліцензійні умови\nпровадження певного виду господарської діяльності та порядок\nконтролю за їх додержанням, крім випадків, передбачених цим\nЗаконом; { Абзац дев'ятий частини першої статті 5 із змінами,\nвнесеними згідно із Законами N 2340-IV ( 2340-15 ) від 13.01.2005,\nN 1571-VI ( 1571-17 ) від 25.06.2009 }\nформує експертно-апеляційну раду;\nорганізовує підготовку, перепідготовку та підвищення\nкваліфікації фахівців з ліцензування;\nведе Єдиний ліцензійний реєстр;\nорганізовує замовлення, постачання, облік і звітність\nвитрачання бланків ліцензій;\nвидає розпорядження про усунення порушень законодавства у\nсфері ліцензування. { Абзац чотирнадцятий частини першої статті 5\nіз змінами, внесеними згідно із Законом N 1571-VI ( 1571-17 ) від\n25.06.2009 }\nДля забезпечення підготовки, перепідготовки та підвищення\nкваліфікації фахівців з ліцензування спеціально уповноважений\nорган з питань ліцензування здійснює розроблення навчальних\nпрограм, методичних рекомендацій та посібників, установлює порядок\nпідготовки та атестації фахівців з ліцензування.\nДля здійснення своїх повноважень спеціально уповноважений\nорган з питань ліцензування має свої територіальні органи, які\nдіють на підставі положень, що затверджуються спеціально\nуповноваженим органом з питань ліцензування.\nРозпорядження спеціально уповноваженого органу з питань\nліцензування, прийняті у межах його компетенції, є обов'язковими\nдо виконання органами виконавчої влади та органами місцевого\nсамоврядування, юридичними особами всіх форм власності, а також\nфізичними особами - підприємцями.\nРозпорядження спеціально уповноваженого органу з питань\nліцензування можуть бути оскаржені до суду."
    },
    {
      "provision_ref": "art6",
      "section": "6",
      "title": "Стаття 6. Орган ліцензування",
      "content": "Орган ліцензування:\nзабезпечує виконання законодавства у сфері ліцензування;\nзатверджує ліцензійні умови провадження певного виду\nгосподарської діяльності та порядок контролю за їх додержанням за\nпогодженням із спеціально уповноваженим органом з питань\nліцензування, крім випадків, передбачених цим Законом; { Абзац\nтретій частини першої статті 6 із змінами, внесеними згідно із\nЗаконом N 2340-IV ( 2340-15 ) від 13.01.2005; в редакції Закону\nN 1571-VI ( 1571-17 ) від 25.06.2009 }\nвидає та переоформлює ліцензії, видає дублікати ліцензій на\nпевний вид господарської діяльності, приймає рішення про визнання\nліцензій недійсними;\nздійснює у межах своєї компетенції контроль за додержанням\nліцензіатами ліцензійних умов;\nвидає розпорядження про усунення порушень ліцензійних умов;\nанулює ліцензії на певний вид господарської діяльності;\nформує і веде ліцензійний реєстр.\nОрган ліцензування, яким є центральний орган виконавчої\nвлади чи державний колегіальний орган, що здійснює передбачені\nцією статтею повноваження, може делегувати їх своїм структурним\nтериторіальним підрозділам.\nПовноваження органу ліцензування не можуть бути делеговані\nіншим особам, у тому числі створеним органом ліцензування, крім\nвипадку, передбаченого цим Законом. У разі якщо Кабінет Міністрів\nУкраїни визначає органом ліцензування Раду міністрів Автономної\nРеспубліки Крим, відповідні повноваження за рішенням Ради\nміністрів Автономної Республіки Крим можуть передаватися\nвідповідним міністерствам та республіканським комітетам Автономної\nРеспубліки Крим.\nОрган ліцензування не може доручати іншим особам визначати\nспроможність суб'єктів господарювання виконувати ліцензійні умови\nзгідно з поданими документами.\nФінансування органу ліцензування здійснюється за рахунок\nкоштів Державного бюджету України або місцевого бюджету."
    },
    {
      "provision_ref": "art7",
      "section": "7",
      "title": "Стаття 7. Експертно-апеляційна рада",
      "content": "Експертно-апеляційна рада є колегіальним органом, створеним\nпри спеціально уповноваженому органі з питань ліцензування. У\nсвоїй діяльності експертно-апеляційна рада керується Конституцією\nУкраїни ( 254к/96-ВР ), законами України, актами Президента\nУкраїни та Кабінету Міністрів України.\nРішення експертно-апеляційної ради мають характер експертних\nвисновків і є обов'язковими для розгляду спеціально уповноваженим\nорганом з питань ліцензування.\nДо компетенції експертно-апеляційної ради належать:\nекспертиза проектів нормативно-правових актів органів\nвиконавчої влади з питань ліцензування;\nрозроблення рекомендацій з основних проблем державної\nполітики у сфері ліцензування;\nнадання попередніх висновків щодо пропозицій органів\nвиконавчої влади та органів місцевого самоврядування, об'єднань\nгромадян і підприємців щодо доцільності запровадження ліцензування\nпевних видів господарської діяльності чи його скасування;\nрозгляд заяв, претензій та скарг суб'єктів господарювання на\nрішення органів ліцензування щодо порушення цими органами\nзаконодавства у сфері ліцензування;\nаналіз стану та розроблення рекомендацій щодо вдосконалення\nліцензування.\nСклад експертно-апеляційної ради формується з державних\nслужбовців, науковців, інших фахівців та представників громадських\nорганізацій. Положення про експертно-апеляційну раду та її склад\nзатверджується Кабінетом Міністрів України.\nЕкспертно-апеляційну раду очолює голова спеціально\nуповноваженого органу з питань ліцензування.\nДо складу експертно-апеляційної ради залучаються незалежні\nексперти та представники громадських організацій у кількості не\nменше ніж двадцять відсотків загальної кількості членів цієї ради.\nОрганізаційне, інформаційне та матеріально-технічне\nзабезпечення діяльності експертно-апеляційної ради здійснює\nспеціально уповноважений орган з питань ліцензування.\nЕкспертно-апеляційна рада має право залучати для консультацій\nта експертизи державних службовців, науковців та інших фахівців на\nгромадських засадах.\nПроекти нормативно-правових актів, пропозиції та звернення\n(апеляції) розглядаються експертно-апеляційною радою протягом\nдвадцяти робочих днів з дня їх реєстрації в спеціально\nуповноваженому органі з питань ліцензування.\nРішення експертно-апеляційної ради приймається більшістю\nголосів від загальної кількості членів експертно-апеляційної ради.\nЗа результатами розгляду поданих проектів нормативно-правових\nактів, пропозицій та звернень (апеляцій) приймається рішення\nекспертно-апеляційної ради, яке оформляється протоколом, що\nпідписується головою та секретарем експертно-апеляційної ради.\nРішення експертно-апеляційної ради з питань звернень\n(апеляцій) є підставою для видання спеціально уповноваженим\nорганом з питань ліцензування розпорядження про усунення порушень\nзаконодавства у сфері ліцензування, допущених органом\nліцензування."
    },
    {
      "provision_ref": "art8",
      "section": "8",
      "title": "Стаття 8. Ліцензійні умови",
      "content": "Ліцензійні умови є нормативно-правовим актом, положення якого\nвстановлюють кваліфікаційні, організаційні, технологічні та інші\nвимоги для провадження певного виду господарської діяльності.\nСуб'єкт господарювання зобов'язаний провадити певний вид\nгосподарської діяльності, що підлягає ліцензуванню, відповідно до\nвстановлених для цього виду діяльності ліцензійних умов.\nУ ліцензійні умови щодо видів господарської діяльності, для\nпровадження яких необхідні спеціальні знання, включаються\nкваліфікаційні вимоги до працівників суб'єктів господарювання -\nюридичних осіб та (або) до фізичних осіб - підприємців.\nУ разі якщо для провадження певних видів господарської\nдіяльності, що підлягають ліцензуванню, необхідні особливі вимоги\nщодо будівель, приміщень, обладнання, інших технічних засобів,\nтакі вимоги включаються до ліцензійних умов.\nУ ліцензійних умовах встановлюється вимога до суб'єкта\nгосподарювання щодо необхідності подання повідомлення органу\nліцензування про зміну даних, зазначених у документах, що\nдодавалися до заяви про видачу ліцензії, у визначений цим Законом\nстрок.\nУ разі якщо суб'єкт господарювання провадить вид\nгосподарської діяльності, зазначений у частині третій статті 9\nцього Закону, не в повному обсязі, а частково, ліцензійні умови\nпоширюються на суб'єкта господарювання виключно в частині, що\nвстановлює вимоги до провадження господарської діяльності,\nзазначеної в ліцензії.\nУ разі якщо органом ліцензування визначено одночасно\nцентральний орган виконавчої влади та Раду міністрів Автономної\nРеспубліки Крим або місцеві органи виконавчої влади, ліцензійні\nумови провадження певного виду господарської діяльності та порядок\nконтролю за їх додержанням затверджуються відповідним центральним\nорганом виконавчої влади.\nЛіцензійні умови та зміни до ліцензійних умов підлягають\nоприлюдненню у порядку, встановленому законодавством, і набирають\nчинності через десять днів з дати державної реєстрації\nнормативно-правового акта, якщо в ньому не передбачений пізніший\nстрок набрання чинності.\nСтаття 9. Види господарської діяльності,\nщо підлягають ліцензуванню\nВідповідно до спеціальних законів ліцензуванню підлягають\nтакі види господарської діяльності:\n1) банківська діяльність;\n2) професійна діяльність на ринку цінних паперів;\n3) із надання фінансових послуг;\n4) зовнішньоекономічна діяльність;\n5) діяльність у галузі телебачення і радіомовлення;\n6) діяльність у сфері електроенергетики та використання\nядерної енергії;\n7) діяльність у сфері освіти;\n9) виробництво і торгівля спиртом етиловим, коньячним і\nплодовим, алкогольними напоями та тютюновими виробами;\n10) діяльність у сфері телекомунікацій;\n11) будівельна діяльність;\n12) надання послуг з перевезення пасажирів, вантажу\nповітряним транспортом. { Частину першу статті 9 доповнено пунктом\n12 згідно із Кодексом N 3393-VI ( 3393-17 ) від 19.05.2011 }\nГосподарська діяльність з обігу наркотичних засобів,\nпсихотропних речовин і прекурсорів, виробництва лікарських\nзасобів, оптової та роздрібної торгівлі лікарськими засобами,\nімпорту лікарських засобів (крім імпорту активних фармацевтичних\nінгредієнтів), а також охоронна діяльність підлягають ліцензуванню\nвідповідно до цього Закону з урахуванням особливостей, визначених\nзаконами України \"Про наркотичні засоби, психотропні речовини і\nпрекурсори\" ( 60/95-ВР ), \"Про лікарські засоби\" ( 123/96-ВР ) та\n\"Про охоронну діяльність\" ( 4616-17 ).\nВідповідно до цього Закону ліцензуванню підлягають такі види\nгосподарської діяльності:\n1) виробництво та ремонт вогнепальної зброї невійськового\nпризначення і боєприпасів до неї, холодної зброї, пневматичної\nзброї калібру понад 4,5 міліметра і швидкістю польоту кулі понад\n100 метрів на секунду, торгівля вогнепальною зброєю невійськового\nпризначення та боєприпасами до неї, холодною зброєю, пневматичною\nзброєю калібру понад 4,5 міліметра і швидкістю польоту кулі понад\n100 метрів на секунду;\n2) виробництво вибухових матеріалів промислового призначення\n(згідно з переліком, що затверджується спеціально уповноваженим\nцентральним органом виконавчої влади з питань нагляду за охороною\nпраці та державного гірничого нагляду);\n3) виробництво особливо небезпечних хімічних речовин,\nоперації у сфері поводження з небезпечними відходами (не підлягає\nліцензуванню зберігання (накопичення) суб’єктом господарювання\nутворених ним небезпечних відходів, якщо протягом року з дня\nутворення небезпечні відходи передаються суб’єктам господарювання,\nщо мають ліцензію на здійснення операцій у сфері поводження з\nнебезпечними відходами);\n4) видобуток дорогоцінних металів і дорогоцінного каміння,\nдорогоцінного каміння органогенного утворення, напівдорогоцінного\nкаміння;\n6) виробництво ветеринарних медикаментів і препаратів,\nоптова, роздрібна торгівля ветеринарними медикаментами і\nпрепаратами;\n7) торгівля пестицидами та агрохімікатами (тільки\nрегуляторами росту рослин);\n8) виробництво спеціальних засобів, заряджених речовинами\nсльозоточивої та дратівної дії, індивідуального захисту, активної\nоборони та їх продаж;\n9) розроблення, виготовлення спеціальних технічних засобів\nдля зняття інформації з каналів зв'язку, інших засобів негласного\nотримання інформації, торгівля спеціальними технічними засобами\nдля зняття інформації з каналів зв'язку, іншими засобами\nнегласного отримання інформації;\n10) надання послуг у галузі криптографічного захисту\nінформації (крім послуг електронного цифрового підпису), торгівля\nкриптосистемами і засобами криптографічного захисту інформації\n(згідно з переліком ( 543-2011-п ), що визначається Кабінетом\nМіністрів України);\n11) впровадження, ввезення, вивезення голографічних захисних\nелементів;\n12) надання послуг у галузі технічного захисту інформації\n(згідно з переліком ( 517-2011-п ), що визначається Кабінетом\nМіністрів України);\n13) виготовлення бланків цінних паперів ( z1908-13 );\n14) транспортування нафти, нафтопродуктів магістральним\nтрубопроводом, транспортування природного, нафтового газу і газу\n(метану) вугільних родовищ трубопроводами та їх розподіл;\n15) постачання природного газу, газу (метану) вугільних\nродовищ за регульованим та нерегульованим тарифом;\n16) зберігання природного газу, газу (метану) вугільних\nродовищ в обсягах, що перевищують рівень, встановлений\nліцензійними умовами;\n17) централізоване водопостачання та водовідведення;\n18) розроблення, випробування, виробництво, експлуатація\nракет-носіїв, космічних апаратів та їх складових частин, наземного\nкомплексу управління космічними апаратами та його складових\nчастин;\n19) культивування рослин, включених до таблиці I Переліку\nнаркотичних засобів, психотропних речовин і прекурсорів,\nзатвердженого Кабінетом Міністрів України, розроблення,\nвиробництво, виготовлення, зберігання, перевезення, придбання,\nреалізація (відпуск), ввезення на територію України, вивезення з\nтериторії України, використання, знищення наркотичних засобів,\nпсихотропних речовин і прекурсорів, включених до зазначеного\nПереліку;\n20) медична практика;\n21) переробка донорської крові та її компонентів,\nвиготовлення з них препаратів, крім діяльності банків пуповинної\nкрові, інших тканин і клітин людини;\n22) діяльність банків пуповинної крові, інших тканин і клітин\nлюдини згідно з переліком ( z1124-12 ), затвердженим Міністерством\nохорони здоров'я України (діяльність банків пуповинної крові,\nінших тканин і клітин людини);\n23) ветеринарна практика;\n24) випуск та проведення лотерей;\n25) надання послуг з перевезення пасажирів, небезпечних\nвантажів, багажу річковим, морським ( z1386-13 ), автомобільним,\nзалізничним транспортом; { Пункт 25 частини третьої статті 9 із\nзмінами, внесеними згідно із Кодексом N 3393-VI ( 3393-17 ) від\n19.05.2011 }\n26) заготівля, переробка, металургійна переробка металобрухту\nкольорових і чорних металів;\n27) збирання, первинна обробка відходів і брухту дорогоцінних\nметалів та дорогоцінного каміння, дорогоцінного каміння\nорганогенного утворення, напівдорогоцінного каміння;\n28) надання послуг і виконання робіт протипожежного\nпризначення;\n30) туроператорська діяльність ( z1275-13 );\n32) посередництво у працевлаштуванні на роботу за кордоном;\n33) проведення землеоціночних робіт та земельних торгів;\n34) діяльність, пов'язана з промисловим виловом риби, крім\nвнутрішніх водойм (ставків) господарств;\n35) митна брокерська діяльність;\n36) виробництво, експорт та імпорт дисків для лазерних систем\nзчитування, матриць;\n37) торгівля племінними (генетичними) ресурсами, проведення\nгенетичної експертизи походження та аномалій тварин ( z1752-12 );\n38) проведення фумігації (знезараження) об'єктів регулювання,\nвизначених Законом України \"Про карантин рослин\" ( 3348-12 ), які\nпереміщуються через державний кордон України та карантинні зони;\n39) діяльність, пов'язана з виробництвом, торгівлею\nпіротехнічними засобами;\n40) діяльність, пов'язана з наданням послуг стрільбищами\nневійськового призначення та функціонуванням мисливських стендів;\n41) розроблення, виготовлення, реалізація, ремонт,\nмодернізація та утилізація озброєння, військової техніки,\nвійськової зброї і боєприпасів до неї;\n42) виробництво теплової енергії, транспортування її\nмагістральними і місцевими (розподільчими) тепловими мережами та\nпостачання теплової енергії;\n43) збирання та використання інформації, яка складає кредитну\nісторію;\n44) генетично-інженерна діяльність у замкненій системі;\n45) торгівля рідким паливом з біомаси та біогазом.\nСтаття 10. Документи, що подаються органу\nліцензування для одержання ліцензії\nСуб'єкт господарювання, який має намір провадити певний вид\nгосподарської діяльності, що ліцензується, особисто або через\nуповноважений ним орган чи особу звертається до відповідного\nоргану ліцензування із заявою встановленого зразка про видачу\nліцензії.\nУ заяві про видачу ліцензії повинні міститися такі дані:\n1) відомості про суб'єкта господарювання - заявника:\nнайменування, місцезнаходження, банківські реквізити,\nідентифікаційний код - для юридичної особи;\nпрізвище, ім'я, по батькові, дані паспорта громадянина\nУкраїни (серія, номер паспорта, ким і коли виданий, місце\nпроживання), ідентифікаційний номер фізичної особи - платника\nподатків та інших обов'язкових платежів - для фізичної особи;\n{ Абзац третій пункту 1 частини другої статті 10 із змінами,\nвнесеними згідно із Законом N 5492-VI ( 5492-17 ) від 20.11.2012 }\n2) вид господарської діяльності, вказаний згідно з частиною\nтретьою статті 9 цього Закону (повністю або частково), на\nпровадження якого заявник має намір одержати ліцензію. { Пункт 2\nчастини другої статті 10 із змінами, внесеними згідно із Законом\nN 2608-VI ( 2608-17 ) від 19.10.2010 }\nУ разі наявності у заявника - юридичної особи філій, інших\nвідокремлених підрозділів, за місцем яких буде провадитися\nзаявлена діяльність, а у заявника - фізичної особи - підприємця\nмісць провадження заявленої діяльності у заяві зазначається їх\nмісцезнаходження.\nДля окремих видів господарської діяльності, що підлягають\nліцензуванню, до заяви про видачу ліцензії також додаються\nдокументи, вичерпний перелік ( 756-2001-п ) яких встановлюється\nКабінетом Міністрів України за поданням спеціально уповноваженого\nоргану з питань ліцензування.\nОргану ліцензування забороняється вимагати від суб'єктів\nгосподарювання інші документи, не вказані у цьому Законі, крім\nдокументів, передбачених частиною п'ятою цієї статті.\nЗаява про видачу ліцензії та документи, що додаються до неї,\nприймаються за описом, копія якого видається заявнику з відміткою\nпро дату прийняття документів органом ліцензування та підписом\nвідповідальної особи.\nЗаява про видачу ліцензії залишається без розгляду, якщо:\nзаява подана (підписана) особою, яка не має на це\nповноважень;\nдокументи оформлені з порушенням вимог цієї статті;\nнемає в Єдиному державному реєстрі юридичних осіб і фізичних\nосіб - підприємців відомостей про заявника або наявні відомості\nпро перебування юридичної особи у стані припинення шляхом\nліквідації (перебування фізичної особи - підприємця у стані\nприпинення підприємницької діяльності) чи про державну реєстрацію\nїї припинення (державну реєстрацію припинення підприємницької\nдіяльності фізичної особи - підприємця). { Частину восьму статті\n10 доповнено абзацом четвертим згідно із Законом N 4223-VI\n( 4223-17 ) від 22.12.2011 }\nПро залишення заяви про видачу ліцензії без розгляду заявник\nповідомляється в письмовій формі із зазначенням підстав залишення\nзаяви про видачу ліцензії без розгляду у строки, передбачені для\nвидачі ліцензії.\nПісля усунення причин, що були підставою для винесення\nрішення про залишення заяви про видачу ліцензії без розгляду,\nзаявник може повторно подати заяву про видачу ліцензії, яка\nрозглядається в порядку, встановленому цим Законом.\nУ разі запровадження ліцензування нового виду господарської\nдіяльності суб'єкт господарювання, який здійснює цей вид\nгосподарської діяльності, зобов'язаний подати протягом 30 робочих\nднів з дня визначення органу ліцензування заяву та відповідні\nдокументи, передбачені цією статтею, для отримання ліцензії на\nпровадження цього виду господарської діяльності. { Статтю 10\nдоповнено частиною одинадцятою згідно із Законом N 994-V\n( 994-16 ) від 27.04.2007 }\nЛіцензія в цьому випадку видається в порядку, визначеному цим\nЗаконом. Відсутність ліцензійних умов на провадження певного виду\nгосподарської діяльності, щодо якого запроваджується ліцензування,\nне є підставою для відмови у видачі ліцензії. { Статтю 10\nдоповнено частиною дванадцятою згідно із Законом N 994-V\n( 994-16 ) від 27.04.2007 }\nСтаття 11. Рішення про видачу або відмову\nу видачі ліцензії\nОрган ліцензування приймає рішення про видачу ліцензії або\nпро відмову у її видачі у строк не пізніше ніж десять робочих днів\nз дати надходження заяви про видачу ліцензії та документів, що\nдодаються до заяви, якщо спеціальним законом, що регулює відносини\nу певних сферах господарської діяльності, не передбачений інший\nстрок видачі ліцензії на окремі види діяльності.\nПовідомлення про прийняття рішення про видачу ліцензії або\nпро відмову у видачі ліцензії надсилається (видається) заявникові\nв письмовій формі протягом трьох робочих днів з дати прийняття\nвідповідного рішення. У рішенні про відмову у видачі ліцензії\nзазначаються підстави такої відмови.\nПідставами для прийняття рішення про відмову у видачі\nліцензії є:\nнедостовірність даних у документах, поданих заявником, для\nотримання ліцензії;\nневідповідність заявника згідно з поданими документами\nліцензійним умовам, встановленим для виду господарської\nдіяльності, зазначеного в заяві про видачу ліцензії.\nУ разі відмови у видачі ліцензії на підставі виявлення\nнедостовірних даних у документах, поданих заявником про видачу\nліцензії, суб'єкт господарювання може подати до органу\nліцензування нову заяву про видачу ліцензії не раніше ніж через\nтри місяці з дати прийняття рішення про відмову у видачі ліцензії.\nУ разі відмови у видачі ліцензії на підставі невідповідності\nзаявника ліцензійним умовам, встановленим для виду господарської\nдіяльності, вказаного в заяві про видачу ліцензії, суб'єкт\nгосподарювання може подати до органу ліцензування нову заяву про\nвидачу ліцензії після усунення причин, що стали підставою для\nвідмови у видачі ліцензії.\nРішення про відмову у видачі ліцензії може бути оскаржено у\nсудовому порядку.\nСтаття 12. Особливості проведення конкурсу на отримання\nліцензій для видів господарської діяльності,\nпровадження яких пов'язане з використанням\nобмежених ресурсів\nЗ метою забезпечення ефективного та раціонального\nвикористання обмежених ресурсів, застосування новітніх технологій\nі обладнання, створення вигідних для держави умов експлуатації\nтаких ресурсів, ліцензування видів господарської діяльності,\nпровадження яких пов'язане з використанням обмежених ресурсів, у\nразі надходження кількох заяв про видачу ліцензій, здійснюється\nтільки за результатами відкритих конкурсів.\nПорядок проведення конкурсів на отримання ліцензій\nвстановлюється Кабінетом Міністрів України, якщо інше не\nпередбачене законами України.\nОголошення про проведення конкурсів на отримання ліцензій\nдається органом ліцензування не пізніше ніж за шістдесят\nкалендарних днів до дня проведення конкурсу на отримання ліцензії\nі підлягає обов'язковій публікації в офіційних друкованих\nвиданнях.\nДля участі у конкурсі на отримання ліцензії на конкурсній\nоснові суб'єкти господарювання не пізніше ніж за тридцять\nкалендарних днів до дня проведення конкурсу подають до органу\nліцензування повідомлення про намір взяти участь у конкурсі, а\nтакож інші документи, передбачені порядком проведення конкурсу на\nотримання ліцензії для виду діяльності, що підлягає ліцензуванню\nна конкурсній основі.\nРішення про результати конкурсу оформлюється протоколом і\nзатверджується керівником органу ліцензування у строк не пізніше\nніж п'ять робочих днів з дати проведення конкурсу.\nПовідомлення про прийняття рішення про видачу ліцензії за\nрезультатами конкурсу або про відмову у видачі ліцензії за\nрезультатами конкурсу надсилається (видається) заявнику в\nписьмовій формі протягом трьох робочих днів з дати затвердження\nрішення про результати конкурсу.\nРішення про результати конкурсу може бути оскаржено у\nсудовому порядку.\nУ разі анулювання ліцензії, виданої за результатами конкурсу,\nорган ліцензування у строк не пізніше ніж десять робочих днів з\nдати прийняття рішення про її анулювання зобов'язаний оголосити\nконкурс на отримання ліцензії, яка була анульована.\nУ разі, коли ліцензіат протягом шести місяців не провадить\nгосподарську діяльність згідно з отриманою за результатами\nконкурсу ліцензією, орган ліцензування має право анулювати таку\nліцензію.\nДо видів господарської діяльності, провадження яких пов'язане\nз використанням обмежених ресурсів, відносяться:\nвидобуток дорогоцінних металів і дорогоцінного каміння;\nпостачання природного газу за регульованим, за нерегульованим\nтарифом;\nзберігання природного газу в обсягах, що перевищують рівень,\nвстановлюваний ліцензійними умовами."
    },
    {
      "provision_ref": "art13",
      "section": "13",
      "title": "Стаття 13. Відомості, які містить ліцензія",
      "content": "На території України органи ліцензування використовують\nбланки ліцензії єдиного зразка. Бланк ліцензії єдиного зразка\n( 1719-2000-п ) затверджується Кабінетом Міністрів України.\nУ ліцензії зазначаються:\nнайменування органу ліцензування, що видав ліцензію;\nвид господарської діяльності, вказаний згідно з частиною\nтретьою статті 9 цього Закону (в повному обсязі або частково), на\nправо провадження якого видається ліцензія; { Абзац третій частини\nтретьої статті 13 із змінами, внесеними згідно із Законом\nN 2608-VI ( 2608-17 ) від 19.10.2010 }\nнайменування юридичної особи або прізвище, ім'я, по батькові\nфізичної особи - підприємця;\nідентифікаційний код юридичної особи або ідентифікаційний\nномер фізичної особи - платника податків та інших обов'язкових\nплатежів;\nмісцезнаходження юридичної особи або місце проживання\nфізичної особи - підприємця;\nдата прийняття та номер рішення про видачу ліцензії;\nстрок дії ліцензії у разі його встановлення Кабінетом\nМіністрів України; { Абзац восьмий частини третьої статті 13 із\nзмінами, внесеними згідно із Законом N 1759-VI ( 1759-17 ) від\n15.12.2009 }\nпосада, прізвище та ініціали особи, яка підписала ліцензію;\nдата видачі ліцензії;\nнаявність додатку (із зазначенням кількості сторінок).\n{ Частину третю статті 13 доповнено абзацом згідно із Законом\nN 2953-III ( 2953-14 ) від 17.01.2002 }\nЛіцензія підписується керівником органу ліцензування або його\nзаступником та засвідчується печаткою цього органу."
    },
    {
      "provision_ref": "art14",
      "section": "14",
      "title": "Стаття 14. Видача ліцензії",
      "content": "Орган ліцензування повинен оформити ліцензію не пізніше ніж\nза три робочі дні з дня надходження документа, що підтверджує\nвнесення плати за видачу ліцензії.\nОрган ліцензування робить відмітку про дату прийняття\nдокументів, що підтверджують внесення заявником плати за видачу\nліцензії, на копії опису, яку було видано заявнику при прийомі\nзаяви про видачу ліцензії.\nЯкщо заявник протягом тридцяти календарних днів з дня\nнаправлення йому повідомлення про прийняття рішення про видачу\nліцензії не подав документа, що підтверджує внесення плати за\nвидачу ліцензії, або не звернувся до органу ліцензування для\nотримання оформленої ліцензії, орган ліцензування, який оформив\nліцензію, має право скасувати рішення про видачу ліцензії або\nприйняти рішення про визнання такої ліцензії недійсною.\nЛіцензія на провадження певного виду господарської діяльності\nвидається на необмежений строк. Кабінет Міністрів України за\nподанням спеціально уповноваженого органу з питань ліцензування\nможе обмежити строк дії ліцензії на провадження певного виду\nгосподарської діяльності, але цей строк не може бути меншим, ніж\nп'ять років.\nУ разі обмеження строку дії ліцензії на види господарської\nдіяльності, визначені статтею 9 цього Закону, суб’єктам\nгосподарювання, що здійснюють діяльність на території проведення\nантитерористичної операції, строк дії ліцензії вважається\nподовженим на період проведення антитерористичної операції.\nГосподарська діяльність на підставі ліцензії, виданої органом\nліцензування, яким є центральний орган виконавчої влади чи\nдержавний колегіальний орган, здійснюється на всій території\nУкраїни.\nГосподарська діяльність на підставі ліцензії, виданої органом\nліцензування, яким є місцевий орган виконавчої влади або\nспеціально уповноважений виконавчий орган рад, здійснюється на\nтериторії відповідної адміністративно-територіальної одиниці.\nЗасвідчена органом ліцензування копія ліцензії видається\nліцензіату - юридичній особі на кожну філію, інший відокремлений\nпідрозділ, де відповідний ліцензіат буде провадити зазначений у\nліцензії вид господарської діяльності, та підтверджує право\nліцензіата на таку діяльність, а ліцензіату - фізичній\nособі - підприємцю на кожне місце провадження господарської\nдіяльності. Копія ліцензії видається у порядку, визначеному цією\nстаттею та статтями 10 і 11 цього Закону.\nЗа видачу копії ліцензії справляється плата в розмірі одного\nнеоподатковуваного мінімуму доходів громадян. Плата за видачу\nкопії ліцензії зараховується до Державного бюджету України.\nУ разі створення ліцензіатом - юридичною особою нової філії,\nіншого відокремленого підрозділу, де буде ним провадитися\nзазначений у ліцензії вид господарської діяльності, а для фізичної\nособи - підприємця - нового місця провадження господарської\nдіяльності, такий ліцензіат повинен подати до органу ліцензування\nзаяву встановленого зразка про видачу копії ліцензії, а також\nдокументи відповідно до статті 10 цього Закону.\nУ разі припинення провадження зазначеного у ліцензії виду\nгосподарської діяльності за місцем провадження такої діяльності,\nна яке була видана копія ліцензії, ліцензіат зобов'язаний протягом\nдесяти робочих днів з дати припинення повідомити про це орган\nліцензування у письмовій формі. Орган ліцензування повинен внести\nвідповідні зміни до ліцензійного реєстру не пізніше наступного\nробочого дня з дати надходження такого повідомлення.\nУ разі, коли ліцензіат має намір провадити зазначений в\nліцензії вид господарської діяльності після закінчення строку її\nдії, якщо такий строк встановлено Кабінетом Міністрів України, він\nповинен отримати нову ліцензію в порядку, встановленому цим\nЗаконом.\nНова ліцензія видається органом ліцензування не раніше ніж в\nостанній робочий день дії попередньо виданої ліцензії.\nЛіцензіат не може передавати ліцензію або її копію іншій\nюридичній або фізичній особі для провадження господарської\nдіяльності. У визначених законом випадках правонаступник\nліцензіата має право провадити діяльність на підставі виданої\nліцензіату ліцензії в межах строку її дії до оформлення ліцензії\nна такого правонаступника ліцензіата.\nДо ліцензій на надання послуг з перевезення пасажирів і\nнебезпечних вантажів автомобільним транспортом додаються\nліцензійні картки на кожен автомобільний транспортний засіб. До\nліцензійної картки вносяться реєстраційні дані ліцензії та\nавтомобільного транспортного засобу."
    },
    {
      "provision_ref": "art15",
      "section": "15",
      "title": "Стаття 15. Плата за видачу ліцензій",
      "content": "За видачу ліцензії справляється плата, розмір та порядок\nзарахування якої до Державного бюджету України встановлюються\nКабінетом Міністрів України ( 1755-2000-п ).\nПлата за видачу ліцензії вноситься після прийняття рішення\nпро видачу ліцензії."
    },
    {
      "provision_ref": "art16",
      "section": "16",
      "title": "Стаття 16. Переоформлення ліцензії",
      "content": "Підставами для переоформлення ліцензії є:\nзміна найменування юридичної особи (якщо зміна найменування\nне пов'язана з реорганізацією юридичної особи) або прізвища, ім'я,\nпо батькові фізичної особи - підприємця;\nзміна місцезнаходження юридичної особи або місця проживання\nфізичної особи - підприємця;\nзміни, пов'язані з провадженням ліцензіатом певного виду\nгосподарської діяльності, вказаного в частині третій статті 9\nцього Закону. { Абзац четвертий частини першої статті 16 із\nзмінами, внесеними згідно із Законом N 2608-VI ( 2608-17 ) від\n19.10.2010 }\nУ разі виникнення підстав для переоформлення ліцензії\nліцензіат зобов'язаний протягом десяти робочих днів подати органу\nліцензування заяву про переоформлення ліцензії разом з ліцензією,\nщо підлягає переоформленню, та відповідними документами або їх\nнотаріально засвідченими копіями, які підтверджують зазначені\nзміни.\nОрган ліцензування протягом трьох робочих днів з дати\nнадходження заяви про переоформлення ліцензії та документів, що\nдодаються до неї, зобов'язаний видати переоформлену на новому\nбланку ліцензію з урахуванням змін, зазначених у заяві про\nпереоформлення ліцензії.\nУ разі переоформлення ліцензії у зв'язку із змінами,\nпов'язаними з провадженням ліцензіатом певного виду господарської\nдіяльності, зазначеного в частині третій статті 9 цього Закону,\nякщо ця зміна пов'язана з намірами ліцензіата розширити свою\nдіяльність, ліцензія переоформляється в порядку і в строки,\nпередбачені для видачі ліцензії.\nОдночасно з переоформленою на новому бланку ліцензією орган\nліцензування на підставі даних ліцензійного реєстру безкоштовно\nвидає ліцензіату засвідчені ним копії такої ліцензії.\nУ разі переоформлення ліцензії орган ліцензування приймає\nрішення про визнання недійсною ліцензії, що була переоформлена, з\nвнесенням відповідних змін до ліцензійного реєстру не пізніше\nнаступного робочого дня.\nСтрок дії переоформленої ліцензії не може перевищувати строку\nдії, зазначеного в ліцензії, що переоформлялася, у разі його\nвстановлення Кабінетом Міністрів України.\nЗа переоформлення ліцензії справляється плата в розмірі п'яти\nнеоподатковуваних мінімумів доходів громадян. Плата за\nпереоформлення ліцензії зараховується до Державного бюджету\nУкраїни.\nЛіцензіат, який подав заяву та відповідні документи про\nпереоформлення ліцензії, може провадити свою діяльність на\nпідставі довідки про прийняття заяви про переоформлення ліцензії\nна провадження певного виду господарської діяльності, яка\nвидається органом ліцензування у разі подання заяви про\nпереоформлення ліцензії.\nНе переоформлена в установлений строк ліцензія є недійсною.\nСтаття 17. Зміна даних, зазначених у документах,\nщо додавалися до заяви про видачу ліцензії\nЛіцензіат зобов'язаний повідомляти орган ліцензування про всі\nзміни даних, зазначених у документах, що додавалися до заяви про\nвидачу ліцензії. У разі виникнення таких змін ліцензіат\nзобов'язаний протягом десяти робочих днів подати до органу\nліцензування відповідне повідомлення в письмовій формі разом з\nдокументами або їх нотаріально засвідченими копіями, які\nпідтверджують зазначені зміни.\nНа підставі документів, поданих ліцензіатом до органу\nліцензування, орган ліцензування може прийняти рішення про\nанулювання ліцензії у строки, передбачені цим Законом.\nПідставою для прийняття рішення про анулювання ліцензії є\nнеможливість ліцензіата згідно з поданими документами забезпечити\nвиконання ліцензійних умов, встановлених для виду господарської\nдіяльності, на який видана ліцензія."
    },
    {
      "provision_ref": "art18",
      "section": "18",
      "title": "Стаття 18. Видача дубліката ліцензії",
      "content": "Підставами для видачі дубліката ліцензії є:\nвтрата ліцензії;\nпошкодження ліцензії.\nУ разі втрати ліцензії ліцензіат зобов'язаний звернутися до\nоргану ліцензування із заявою про видачу дубліката ліцензії, до\nякої додається документ, що засвідчує внесення плати за видачу\nдубліката ліцензії.\nЯкщо бланк ліцензії непридатний для користування внаслідок\nйого пошкодження, ліцензіат подає відповідному органу\nліцензування:\nзаяву про видачу дубліката ліцензії;\nнепридатну для користування ліцензію;\nдокумент, що підтверджує внесення плати за видачу дубліката\nліцензії.\nСтрок дії дубліката ліцензії не може перевищувати строку дії,\nякий зазначався у втраченій або пошкодженій ліцензії, у разі його\nвстановлення Кабінетом Міністрів України.\nЛіцензіат, який подав заяву та відповідні документи для\nвидачі дубліката ліцензії замість втраченої або пошкодженої, може\nпровадити свою діяльність на підставі довідки про подання заяви\nпро видачу дубліката ліцензії на провадження певного виду\nгосподарської діяльності, яка видається органом ліцензування у\nразі подання заяви про видачу дубліката ліцензії.\nОрган ліцензування зобов'язаний протягом трьох робочих днів з\nдати одержання заяви про видачу дубліката ліцензії видати\nзаявникові дублікат ліцензії замість втраченої або пошкодженої.\nУ разі видачі дубліката ліцензії замість втраченої або\nпошкодженої орган ліцензування приймає рішення про визнання\nнедійсною ліцензії, що була втрачена або пошкоджена, з внесенням\nвідповідних змін до ліцензійного реєстру не пізніше наступного\nробочого дня.\nЗа видачу дубліката ліцензії замість втраченої або\nпошкодженої ліцензії справляється плата у розмірі п'яти\nнеоподатковуваних мінімумів доходів громадян. Плата за видачу\nдубліката ліцензії зараховується до Державного бюджету України."
    },
    {
      "provision_ref": "art19",
      "section": "19",
      "title": "Стаття 19. Ліцензійні справи та ліцензійний реєстр",
      "content": "Орган ліцензування після надходження заяви про видачу\nліцензії формує ліцензійну справу щодо кожного суб'єкта, в якій\nзберігаються документи, що подаються суб'єктом господарювання для\nвидачі, переоформлення ліцензії, видачі дублікатів ліцензії,\nдокументи, пов'язані із зміною даних в документах, що додаються до\nзаяви про видачу ліцензії, а також копії рішень органу\nліцензування про видачу, переоформлення та анулювання ліцензії,\nпро видачу дублікатів ліцензії, розпорядження про усунення\nпорушень ліцензійних умов.\nОрган ліцензування фіксує дату надходження документів у\nжурналі обліку заяв та виданих ліцензій. Журнал обліку заяв та\nвиданих ліцензій ведеться на кожний вид господарської діяльності,\nщо підлягає ліцензуванню.\nЖурнал обліку заяв і виданих ліцензій повинен містити\nвідомості про заявника, дату надходження заяви на видачу ліцензії,\nномер та дату прийняття рішення про видачу ліцензії або про\nвідмову у її видачі, а також відомості про видачу копій ліцензії.\nПри видачі ліцензії у журналі обліку заяв та виданих ліцензій\nзазначаються дата видачі ліцензії, прізвище заявника, якого\nознайомлено з ліцензійними умовами провадження певного виду\nгосподарської діяльності, що засвідчується його підписом.\nОрган ліцензування несе відповідальність за зберігання\nліцензійної справи.\nОрган ліцензування формує і веде ліцензійний реєстр з певного\nвиду господарської діяльності.\nДо ліцензійного реєстру заносяться:\nвідомості про суб'єкта господарювання - ліцензіата;\nвідомості про орган ліцензування, який видав ліцензію;\nвид господарської діяльності згідно з виданою ліцензією;\nдата прийняття рішення про видачу ліцензії та номер рішення;\nсерія та номер ліцензії;\nстрок дії ліцензії у разі його встановлення Кабінетом\nМіністрів України; { Абзац сьомий частини сьомої статті 19 із\nзмінами, внесеними згідно із Законом N 1759-VI ( 1759-17 ) від\n15.12.2009 }\nвідомості про переоформлення ліцензії, видачу дубліката\nліцензії, видачу копій ліцензії;\nпідстави, дата і номер розпорядження про необхідність\nусунення порушень ліцензійних умов;\nпідстави, дата і номер рішення про анулювання ліцензії;\nпідстави, дата і номер рішення про визнання ліцензії\nнедійсною.\nСпеціально уповноважений орган з питань ліцензування веде\nЄдиний ліцензійний реєстр, який містить відомості ліцензійних\nреєстрів та ідентифікаційні коди органів ліцензування.\nІнформація, що міститься в Єдиному ліцензійному реєстрі та\nліцензійних реєстрах, є відкритою та розміщується на офіційному\nвеб-сайті спеціально уповноваженого органу влади з питань\nліцензування, крім інформації про ліцензіатів щодо їх даних\nпаспорта громадянина України, адреси місця проживання, банківських\nреквізитів, ідентифікаційних кодів юридичних осіб або\nідентифікаційних номерів фізичних осіб - платників податків та\nінших обов'язкових платежів. За користування їх даними\nсправляється плата, яка зараховується до Державного бюджету\nУкраїни.\nПорядок формування, ведення та користування ліцензійними\nреєстрами, порядок надання відомостей з ліцензійних реєстрів до\nЄдиного ліцензійного реєстру визначається Кабінетом Міністрів\nУкраїни ( 1658-2000-п ).\nОргани державної влади звільняються від плати за користування\nданими Єдиного ліцензійного реєстру та ліцензійних реєстрів."
    },
    {
      "provision_ref": "art20",
      "section": "20",
      "title": "Стаття 20. Нагляд і контроль у сфері ліцензування",
      "content": "Державний нагляд за додержанням органами ліцензування вимог\nзаконодавства у сфері ліцензування здійснює спеціально\nуповноважений орган з питань ліцензування шляхом проведення\nпланових та позапланових перевірок відповідно до Закону України\n\"Про основні засади державного нагляду (контролю) у сфері\nгосподарської діяльності\" ( 877-16 ).\nСпеціально уповноважений орган з питань ліцензування здійснює\nпозапланові перевірки додержання органами ліцензування вимог\nзаконодавства у сфері ліцензування лише на підставі надходження до\nнього в письмовій формі заяви (повідомлення) про порушення вимог\nзаконодавства у сфері ліцензування, або з метою перевірки\nвиконання розпоряджень про усунення порушень органом ліцензування\nвимог законодавства у сфері ліцензування.\nОрган ліцензування під час перевірки надає спеціально\nуповноваженому органу з питань ліцензування рішення та інші\nдокументи з питань ліцензування та забезпечує умови для проведення\nперевірки.\nЗа результатами перевірки спеціально уповноважений орган з\nпитань ліцензування протягом п'яти робочих днів з дня закінчення\nперевірки складає акт у двох примірниках. Один примірник акта\nвидається керівнику органу ліцензування, діяльність якого\nперевірялася, другий - зберігається спеціально уповноваженим\nорганом з питань ліцензування.\nУ разі виявлення порушень органом ліцензування законодавства\nу сфері ліцензування спеціально уповноважений орган з питань\nліцензування не пізніше ніж за п'ять робочих днів з дати\nскладання акта перевірки видає розпорядження про усунення органом\nліцензування порушень законодавства у сфері ліцензування.\n{ Частина п'ята статті 20 із змінами, внесеними згідно із\nЗаконом N 1571-VI ( 1571-17 ) від 25.06.2009 }\nОрган ліцензування, який одержав розпорядження про усунення\nпорушень законодавства у сфері ліцензування, зобов'язаний в\nустановлений у розпорядженні строк подати спеціально\nуповноваженому органу з питань ліцензування інформацію про\nусунення виявлених порушень.\nКонтроль за наявністю ліцензії у суб'єктів господарювання\nздійснюють органи виконавчої влади, державні колегіальні органи,\nна які згідно із законом покладено функції контролю за наявністю\nліцензій, шляхом проведення планових та позапланових перевірок.\nКонтроль за додержанням ліцензіатами ліцензійних умов\nздійснює орган ліцензування в межах своїх повноважень шляхом\nпроведення планових і позапланових перевірок.\nПланові перевірки дотримання ліцензіатом ліцензійних умов\nпроводяться не частіше одного разу на рік.\nПозапланові перевірки здійснюють органи ліцензування або\nспеціально уповноважений орган з питань ліцензування лише на\nпідставі надходження до них у письмовій формі заяви (повідомлення)\n( z0184-13 ) про порушення ліцензіатом ліцензійних умов або з\nметою перевірки виконання розпоряджень про усунення порушень\nліцензійних умов.\nЛіцензіат під час перевірки дотримання ним ліцензійних умов\nнадає всі необхідні для проведення перевірки документи та\nзабезпечує умови для її проведення.\nЗа результатами перевірки орган ліцензування в останній день\nперевірки складає акт ( z0184-13 ) у двох примірниках. Один\nпримірник видається керівнику юридичної особи або фізичній особі -\nпідприємцю, який перевірявся, другий - зберігається органом\nліцензування.\nОрган ліцензування не пізніше п'яти робочих днів з дати\nскладання акта перевірки порушень ліцензійних умов видає\nрозпорядження про усунення порушень ліцензійних умов ( z0184-13 )\nабо приймає рішення про анулювання ліцензії ( z0184-13 ).\nЛіцензіат, який одержав розпорядження про усунення ним\nпорушень ліцензійних умов, зобов'язаний в установлений у\nрозпорядженні строк подати до органу ліцензування інформацію про\nусунення порушень.\nДержавні контролюючі органи та органи місцевого\nсамоврядування у разі виявлення порушень ліцензійних умов\nзобов'язані повідомити про ці порушення орган ліцензування."
    },
    {
      "provision_ref": "art21",
      "section": "21",
      "title": "Стаття 21. Анулювання ліцензії",
      "content": "Підставами для анулювання ліцензії є:\nзаява ліцензіата про анулювання ліцензії;\nакт про повторне порушення ліцензіатом ліцензійних умов;\nнаявність в Єдиному державному реєстрі юридичних осіб і\nфізичних осіб - підприємців відомостей про перебування юридичної\nособи у стані припинення шляхом ліквідації (перебування фізичної\nособи - підприємця у стані припинення підприємницької діяльності)\nабо про державну реєстрацію її припинення (державну реєстрацію\nприпинення підприємницької діяльності фізичної особи -\nпідприємця); { Абзац четвертий частини першої статті 21 в редакції\nЗакону N 4223-VI ( 4223-17 ) від 22.12.2011 }\nкопія свідоцтва про смерть фізичної особи - підприємця,\nзасвідчена посадовою особою відповідного органу ліцензування або\nнотаріально; { Абзац п'ятий частини першої статті 21 в редакції\nЗакону N 1253-VII ( 1253-18 ) від 13.05.2014 }\nакт про виявлення недостовірних відомостей у документах,\nподаних суб'єктом господарювання для одержання ліцензії;\nакт про встановлення факту передачі ліцензії або її копії\nіншій юридичній або фізичній особі для провадження господарської\nдіяльності;\nакт про невиконання розпорядження про усунення порушень\nліцензійних умов;\nакт про неможливість ліцензіата забезпечити виконання\nліцензійних умов, встановлених для певного виду господарської\nдіяльності; { Абзац десятий частини першої статті 21 із змінами,\nвнесеними згідно із Законом N 1759-VI ( 1759-17 ) від 15.12.2009 }\nакт про відмову ліцензіата в проведенні перевірки органом\nліцензування або спеціально уповноваженим органом з питань\nліцензування. { Частину першу статті 21 доповнено абзацом згідно\nіз Законом N 2953-III ( 2953-14 ) від 17.01.2002 }\nДва і більше будь-яких повторних порушень вимог Закону\nУкраїни \"Про запобігання та протидію легалізації (відмиванню)\nдоходів, одержаних злочинним шляхом, фінансуванню тероризму та\nфінансуванню розповсюдження зброї масового знищення\" ( 1702-18 )\nта/або нормативно-правових актів, що регулюють діяльність у сфері\nзапобігання та протидії легалізації (відмиванню) доходів,\nодержаних злочинним шляхом, може бути підставою для анулювання\nліцензії на право провадження певних видів діяльності.\nОрган ліцензування приймає рішення про анулювання ліцензії\nпротягом десяти робочих днів з дати встановлення підстав для\nанулювання ліцензії, яке вручається (надсилається) ліцензіату із\nзазначенням підстав анулювання не пізніше трьох робочих днів з\nдати його прийняття.\nРозгляд питань про анулювання ліцензії на підставі акта про\nвиявлення недостовірних відомостей у документах, поданих суб'єктом\nгосподарювання для одержання ліцензії; акта про встановлення факту\nпередачі ліцензії іншій юридичній або фізичній особі для\nпровадження господарської діяльності; акта про невиконання\nрозпорядження про усунення порушень ліцензійних умов здійснюється\nорганом ліцензування з обов'язковим запрошенням ліцензіата або\nйого представників.\nРішення про анулювання ліцензії набирає чинності через\nтридцять днів з дня його прийняття, крім рішень про анулювання\nліцензій, прийнятих згідно з поданою заявою ліцензіата про\nанулювання ліцензії та в разі смерті ліцензіата (фізичної особи -\nпідприємця), які набирають чинності з дня їх прийняття.\nЯкщо ліцензіат протягом цього часу подає скаргу до\nекспертно-апеляційної ради, дія даного рішення органу ліцензування\nзупиняється до прийняття відповідного рішення спеціально\nуповноваженого органу з питань ліцензування.\nЗапис про дату та номер рішення про анулювання ліцензії\nвноситься до ліцензійного реєстру не пізніше наступного робочого\nдня після набрання чинності рішенням про анулювання ліцензії.\nУ разі анулювання ліцензії на підставі акта про повторне\nпорушення ліцензіатом ліцензійних умов, акта про виявлення\nнедостовірних відомостей у документах, поданих суб'єктом\nгосподарювання для одержання ліцензії, акта про встановлення факту\nпередачі ліцензії іншій юридичній або фізичній особі для\nпровадження господарської діяльності, акта про невиконання\nрозпорядження про усунення порушень ліцензійних умов суб'єкт\nгосподарювання може одержати нову ліцензію на право провадження\nцього виду господарської діяльності не раніше ніж через рік з дати\nприйняття рішення органу ліцензування про анулювання попередньої\nліцензії.\nРішення про анулювання ліцензії може бути оскаржено у\nсудовому порядку.\nСтаття 22. Відповідальність за порушення\nнорм цього Закону\nПосадові особи органів ліцензування та спеціально\nуповноваженого органу з питань ліцензування у разі недодержання\nзаконодавства у сфері ліцензування несуть відповідальність згідно\nіз законом.\nДо суб'єктів господарювання за провадження господарської\nдіяльності без ліцензії застосовуються фінансові санкції у вигляді\nштрафів у розмірах, встановлених законом.\nЗазначені штрафи спрямовуються до Державного бюджету України.\nРішення про стягнення штрафів приймаються органом, на який\nзгідно з чинним законодавством покладено функції контролю за\nнаявністю ліцензій.\nСтаття 23. Відшкодування шкоди у зв'язку з порушенням\nзаконодавства у сфері ліцензування\nШкода, заподіяна порушенням законодавства у сфері\nліцензування, підлягає відшкодуванню за позовами заінтересованих\nосіб у порядку, визначеному законом."
    },
    {
      "provision_ref": "art24",
      "section": "24",
      "title": "Стаття 24. Прикінцеві положення",
      "content": "1. Цей Закон набирає чинності через три місяці з дня\nопублікування.\n2. До приведення законодавства у відповідність із Законом\nУкраїни \"Про ліцензування певних видів господарської діяльності\"\nзакони та інші нормативно-правові акти застосовуються в частині,\nщо не суперечить цьому Закону.\n3. Ліцензії на провадження певних видів господарської\nдіяльності, які видані в установленому порядку до набрання\nчинності цим Законом і ліцензування яких передбачено цим Законом,\nдіють до закінчення встановлених у них строків, а бланки цих\nліцензій підлягають заміні на бланки ліцензій єдиного зразка\nпротягом одного року з дня набрання чинності цим Законом в\nпорядку, встановленому Кабінетом Міністрів України.\n4. Кабінету Міністрів України у місячний строк після набрання\nчинності цим Законом:\nподати на розгляд Верховної Ради України пропозиції щодо\nприведення законодавчих актів України у відповідність з цим\nЗаконом;\nпривести свої рішення у відповідність з цим Законом;\nзабезпечити приведення міністерствами та іншими центральними\nорганами виконавчої влади своїх нормативно-правових актів у\nвідповідність з цим Законом;\nрозробити нормативно-правові акти, передбачені цим Законом.\n5. Внести зміни до Закону України \"Про підприємництво\"\n( 698-12 ) (Відомості Верховної Ради УРСР, 1991 р., N 14, ст. 168;\nВідомості Верховної Ради України, 1995 р., N 30, ст. 232; 1998 р.,\nN 17, ст. 80, N 26, ст. 158; 1999 р., N 7, ст. 52, N 8, ст. 60,\nN 36, ст. 317, N 38, ст. 350, N 42-43, ст. 378, N 48, ст. 415;\n2000 р., N 5, ст. 34, N 6-7, ст. 37):\nстаттю 4 викласти в такій редакції:\n\" Стаття 4. Обмеження у здійсненні\nпідприємницької діяльності\nДіяльність, пов'язана з обігом наркотичних засобів,\nпсихотропних речовин, їх аналогів і прекурсорів, здійснюється\nвідповідно до Закону України \"Про обіг в Україні наркотичних\nзасобів, психотропних речовин, їх аналогів і прекурсорів\"\n( 60/95-ВР ).\nДіяльність, пов'язана з виготовленням і реалізацією\nвійськової зброї та боєприпасів до неї, видобуванням бурштину,\nохороною окремих особливо важливих об'єктів права державної\nвласності, перелік яких визначається у встановленому Кабінетом\nМіністрів України порядку, а також діяльність, пов'язана з\nпроведенням криміналістичних, судово-медичних,\nсудово-психіатричних експертиз та розробленням, випробуванням,\nвиробництвом та експлуатацією ракет-носіїв, у тому числі з їх\nкосмічними запусками із будь-якою метою, може здійснюватися тільки\nдержавними підприємствами та організаціями, а проведення\nломбардних операцій - також і повними товариствами.\nДіяльність, пов'язана з технічним обслуговуванням та\nексплуатацією первинних мереж (крім місцевих мереж) та\nсупутникових систем телефонного зв'язку в мережах зв'язку\nзагального користування (крім супутникових систем телефонного\nзв'язку в мережах загального користування, які мають наземну\nстанцію спряження на території України та створюються або\nрозгортаються за допомогою національних ракет-носіїв або\nнаціональних космічних апаратів), виплатою та доставкою пенсій,\nгрошової допомоги малозабезпеченим громадянам, здійснюється\nвиключно державними підприємствами і об'єднаннями зв'язку.\nДіяльність, пов'язана з виробництвом бензинів моторних\nсумішевих (А-76Ек, А-80Ек, А-92Ек, АІ-93Ек, А-95Ек, А-98Ек) з\nвмістом не менш як 5 відсотків високооктанових кисневмісних\nдобавок - абсолютованого технічного спирту та етил-трет-бутилового\nефіру, здійснюється нафтопереробними підприємствами, перелік яких\nвизначається Кабінетом Міністрів України.\nДіяльність, пов'язана з виробництвом зазначених у частині\nчетвертій цієї статті високооктанових кисневмісних добавок,\nздійснюється державними спиртовими заводами, перелік яких\nвизначається Кабінетом Міністрів України\"."
    }
  ],
  "definitions": []
}