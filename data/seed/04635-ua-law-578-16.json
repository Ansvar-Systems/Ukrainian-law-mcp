{
  "id": "ua-law-578-16",
  "type": "statute",
  "title": "Закон України (578-16)",
  "title_en": "",
  "short_name": "578-16",
  "status": "in_force",
  "issued_date": "2007-01-11",
  "url": "https://zakon.rada.gov.ua/laws/show/578-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих\nактів України щодо посилення відповідальності\nза самовільне зайняття земельної ділянки\n( Відомості Верховної Ради України (ВВР), 2007, N 13, ст.131 )\n{ Із змінами, внесеними згідно з Кодексом\nN 4651-VI ( 4651-17 ) від 13.04.2012, ВВР, 2013, N 9-10,\nN 11-12, N 13, ст.88 }\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. В абзаці другому статті 53-1 Кодексу України про\nадміністративні правопорушення ( 80731-10 , 80732-10 ) (Відомості\nВерховної Ради УРСР, 1984 р., додаток до N 51, ст. 1122) слова\n\"від одного до десяти\" замінити словами \"від десяти до\nп'ятдесяти\", а слова \"від восьми до п'ятнадцяти\" - словами \"від\nдвадцяти до ста\".\n2. Кримінальний кодекс України ( 2341-14 ) (Відомості\nВерховної Ради України, 2001 р., N 25-26, ст. 131) доповнити\nстаттею 197-1 такого змісту:\n\" Стаття 197-1. Самовільне зайняття земельної ділянки та\nсамовільне будівництво\n1. Самовільне зайняття земельної ділянки, яким завдано\nзначної шкоди її законному володільцю або власнику, -\nкарається штрафом від двохсот до трьохсот неоподатковуваних\nмінімумів доходів громадян або арештом на строк до шести місяців.\n2. Самовільне зайняття земельної ділянки, вчинене особою,\nраніше судимою за злочин, передбачений цією статтею, або групою\nосіб, або щодо земельних ділянок особливо цінних земель, земель в\nохоронних зонах, зонах санітарної охорони, санітарно-захисних\nзонах чи зонах особливого режиму використання земель, -\nкарається обмеженням волі на строк від двох до чотирьох років\nабо позбавленням волі на строк до двох років.\n3. Самовільне будівництво будівель або споруд на самовільно\nзайнятій земельній ділянці, зазначеній у частині першій цієї\nстатті, -\nкарається штрафом від трьохсот до п'ятисот неоподатковуваних\nмінімумів доходів громадян або арештом на строк до шести місяців,\nабо обмеженням волі на строк до трьох років.\n4. Самовільне будівництво будівель або споруд на самовільно\nзайнятій земельній ділянці, зазначеній у частині другій цієї\nстатті, або вчинене особою, раніше судимою за такий саме злочин\nабо злочин, передбачений частиною третьою цієї статті, -\nкарається позбавленням волі на строк від одного до трьох\nроків.\nПримітка. Відповідно до цієї статті шкода, передбачена\nчастиною першою цієї статті, визнається значною, якщо вона у сто і\nбільше разів перевищує неоподатковуваний мінімум доходів\nгромадян\".\n\n{ Пункт 3 розділу I втратив чинність на підставі Кодексу\nN 4651-VI ( 4651-17 ) від 13.04.2012 }\n\nII. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 11 січня 2007 року\nN 578-V\n\nПро внесення змін до деяких законодавчих актів України щодо посилення відповідальності за самовільне зайняття земельної ділянки\nЗакон України від 11.01.2007 № 578-V\n\nРедакція від 19.11.2012 , підстава — 4651-VI\nПостійна адреса:\nhttps://zakon.rada.gov.ua/go/578-16\nЗаконодавство України\nстаном на 22.02.2026\n\nчинний"
    }
  ],
  "definitions": []
}