{
  "id": "ua-law-2354-14",
  "type": "statute",
  "title": "Закон України (2354-14)",
  "title_en": "",
  "short_name": "2354-14",
  "status": "in_force",
  "issued_date": "2001-04-05",
  "url": "https://zakon.rada.gov.ua/laws/show/2354-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі терміни вживаються в такому значенні:\nтериторія пріоритетного розвитку - територія, на якій\nсклалися несприятливі соціально-економічні та екологічні умови,\nнезадовільний стан зайнятості населення і на якій запроваджується\nспеціальний режим інвестиційної діяльності для створення нових\nробочих місць;\n( Абзац третій частини першої статті 1 виключено на підставі\nЗакону N 2505-IV ( 2505-15 ) від 25.03.2005 )\nреструктуризація підприємства - здійснення\nорганізаційно-економічних, правових, технічних заходів,\nспрямованих на зміну структури підприємства, його управління,\nформи власності, організаційно-правової форми, з метою фінансового\nоздоровлення підприємства, збільшення обсягів випуску\nконкурентоспроможної продукції, підвищення ефективності\nвиробництва;\nреконструкція підприємства - переобладнання існуючих\nвиробничих потужностей, пов'язане з удосконаленням виробництва і\nпідвищенням його техніко-економічного рівня на основі\nнауково-технічних досягнень, що здійснюється за комплексним\nпроектом реконструкції підприємства з метою збільшення виробничих\nпотужностей, поліпшення якості та зміни номенклатури продукції,\nполіпшення умов праці та охорони навколишнього природного\nсередовища;\nперепрофілювання підприємства - зміна технології виробничого\nпроцесу для випуску нової продукції (виконання робіт, надання\nпослуг).\nСтаття 2. Мета запровадження спеціального режиму\nінвестиційної діяльності\nСпеціальний режим інвестиційної діяльності на території\nпріоритетного розвитку у Волинській області запроваджується з\nметою залучення інвестицій у пріоритетні галузі виробництва для\nстворення нових робочих місць та працевлаштування працівників, які\nвивільняються у зв'язку із закриттям, реструктуризацією та\nперепрофілюванням гірничодобувних та інших підприємств, для\nвпровадження новітніх технологій, розвитку зовнішньоекономічних\nзв'язків, збільшення обсягів високоякісних товарів та послуг,\nстворення сучасної виробничої, транспортної та ринкової\nінфраструктури, ефективного використання природних ресурсів.\nСтаття 3. Запровадження спеціального режиму інвестиційної\nдіяльності\n1. Спеціальний режим інвестиційної діяльності запроваджується\nна території пріоритетного розвитку у Волинській області і діє\nпротягом 30 років при реалізації в порядку, визначеному цим\nЗаконом, інвестиційних проектів у пріоритетних видах економічної\nдіяльності (далі - інвестиційні проекти), перелік яких\nвизначається Кабінетом Міністрів України.\nПочатком реалізації інвестиційного проекту є дата фактичного\nвнесення інвестиції.\n2. До території пріоритетного розвитку у Волинській області\nналежать у своїх адміністративно-територіальних межах місто\nНововолинськ та селище Жовтневе міста Нововолинська.\nСтаття 4. Особливості дії законодавства України на території\nпріоритетного розвитку\n1. Законодавство України на території пріоритетного розвитку\nдіє в межах Конституції України ( 254к/96-ВР ) з урахуванням\nособливостей, передбачених цим Законом.\n2. Органи місцевого самоврядування та органи виконавчої влади\nу період запровадження спеціального режиму інвестиційної\nдіяльності діють у межах повноважень, передбачених Конституцією та\nзаконами України, з урахуванням особливостей, передбачених цим\nЗаконом."
    },
    {
      "provision_ref": "art5",
      "section": "5",
      "title": "Стаття 5. Органи управління територією пріоритетного розвитку",
      "content": "Органами управління територією пріоритетного розвитку є:\nНововолинська міська рада та її виконавчий комітет;\nРада з питань території пріоритетного розвитку.\nСтаття 6. Повноваження Нововолинської міської ради та її\nвиконавчого комітету щодо управління територією\nпріоритетного розвитку\n1. Нововолинська міська рада та її виконавчий комітет\nздійснюють свої повноваження на території пріоритетного розвитку\nвідповідно до Конституції та законів України з урахуванням\nособливостей, визначених цим Законом.\n2. До сфери повноважень Нововолинської міської ради та її\nвиконавчого комітету також належать:\nвнесення пропозицій про зміни в статусі території\nпріоритетного розвитку у порядку, встановленому законодавством\nУкраїни;\nзабезпечення необхідних умов функціонування державних\nорганів, розташованих на території пріоритетного розвитку;\nукладення договору (контракту) з суб'єктом підприємницької\nдіяльності щодо умов реалізації інвестиційного проекту в порядку,\nвстановленому Нововолинською міською радою;\nрегулювання залучення до роботи на території пріоритетного\nрозвитку іноземних працівників;\nздійснення інших повноважень, передбачених цим Законом.\nСтаття 7. Повноваження Ради з питань території пріоритетного\nрозвитку\n1. Рада з питань території пріоритетного розвитку (далі -\nРада) є спеціально уповноваженим органом управління спеціальним\nрежимом інвестиційної діяльності, що запроваджується відповідно до\nцього Закону на території пріоритетного розвитку у Волинській\nобласті.\nРада є юридичною особою, яка утворюється Волинською обласною\nдержавною адміністрацією за поданням Нововолинської міської ради.\nПоложення про Раду та її склад затверджуються Волинською\nобласною радою за поданням Нововолинської міської ради.\n2. До повноважень Ради належать:\nрозроблення та забезпечення реалізації стратегії та поточних\nпрограм розвитку території пріоритетного розвитку;\nрозгляд і затвердження інвестиційних проектів у порядку,\nвстановленому Кабінетом Міністрів України;\nвидача свідоцтв про затвердження інвестиційних проектів;\nздійснення в межах своїх повноважень згідно з цим Законом\nвідповідного контролю за реалізацією інвестиційних проектів\nсуб'єктами підприємницької діяльності на території пріоритетного\nрозвитку;\nпідготовка відповідних пропозицій щодо встановлення ставок\nорендної плати, плати за комунальні послуги, тарифів та інших\nплатежів;\nорганізація підготовки та перепідготовки кадрів;\nприйняття у межах своєї компетенції рішень, обов'язкових до\nвиконання на території пріоритетного розвитку при реалізації\nінвестиційних проектів;\nрозгляд у досудовому порядку спорів, що виникають між\nорганами місцевого самоврядування та суб'єктами підприємницької\nдіяльності при реалізації інвестиційних проектів;\nнадання Міністерству фінансів України та Міністерству\nекономіки України інформації щодо наслідків запровадження\nспеціального режиму інвестиційної діяльності;\nреалізація інших повноважень, передбачених цим Законом.\n3. Матеріально-технічне забезпечення Ради може здійснюватися\nза рахунок відрахувань суб'єктів підприємницької діяльності, які\nреалізують інвестиційні проекти. Розмір відрахувань встановлюється\nРадою за погодженням з Міністерством фінансів України.\nКошторис витрат Ради затверджується Волинською обласною радою\nза поданням Нововолинської міської ради.\nСтаття 8. Умови провадження підприємницької діяльності на\nтериторії пріоритетного розвитку\n1. На території пріоритетного розвитку можуть провадитися всі\nвиди підприємницької діяльності, за винятком заборонених законами\nУкраїни.\n2. Спеціальний правовий режим підприємницької діяльності,\nвстановлений на території пріоритетного розвитку, поширюється на\nсуб'єктів підприємницької діяльності - юридичних осіб виключно під\nчас реалізації ними на цій території інвестиційних проектів,\nзатверджених у встановленому цим Законом порядку.\n3. Затвердження Радою інвестиційного проекту та видача\nсвідоцтва про його затвердження є підставою для укладення\nвиконавчим комітетом Нововолинської міської ради договору\n(контракту) з суб'єктом підприємницької діяльності щодо умов\nреалізації інвестиційного проекту, укладення договорів оренди\nземлі, приміщень тощо. Порядок укладення договору (контракту)\nвизначається Нововолинською міською радою.\n4. У разі невиконання або неналежного виконання суб'єктом\nпідприємницької діяльності умов договору (контракту), укладеного з\nвиконавчим комітетом Нововолинської міської ради, такий суб'єкт\nпідприємницької діяльності несе майнову та іншу відповідальність,\nпередбачену законом та відповідним договором (контрактом).\n5. У разі порушення суб'єктом підприємницької діяльності\nзаконодавства України, установчих документів, договору (контракту)\nз виконавчим комітетом Нововолинської міської ради щодо умов\nреалізації затвердженого у встановленому цим Законом порядку\nінвестиційного проекту Рада може скасувати рішення про\nзатвердження інвестиційного проекту та внести пропозиції\nвиконавчому комітету Нововолинської міської ради про розірвання у\nвстановленому законодавством порядку договору (контракту),\nукладеного з суб'єктом підприємницької діяльності.\n6. У разі порушення суб'єктом підприємницької діяльності\nзаконодавства України, установчих документів, договору (контракту)\nз виконавчим комітетом Нововолинської міської ради щодо умов\nреалізації затвердженого у встановленому цим Законом порядку\nінвестиційного проекту виконавчий комітет Нововолинської міської\nради може прийняти рішення про розірвання у встановленому\nзаконодавством порядку укладеного з ним договору (контракту), а\nтакож внести пропозиції Раді про скасування рішення про\nзатвердження інвестиційного проекту.\n7. Рішення Ради про скасування рішення про затвердження\nінвестиційного проекту та рішення виконавчого комітету\nНововолинської міської ради про розірвання договору (контракту),\nукладеного з суб'єктом підприємницької діяльності, можуть бути\nоскаржені в судовому порядку.\n( Статтю 9 виключено на підставі Закону N 2505-IV ( 2505-15 )\nвід 25.03.2005 )\n( Статтю 10 виключено на підставі Закону N 2505-IV\n( 2505-15 ) від 25.03.2005 )"
    },
    {
      "provision_ref": "art11",
      "section": "11",
      "title": "Стаття 11. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України:\nу двомісячний строк визначити перелік видів економічної\nдіяльності, які є пріоритетними для реалізації інвестиційних\nпроектів на території пріоритетного розвитку у Волинській області;\nу місячний строк внести пропозиції щодо приведення\nзаконодавчих актів України у відповідність із цим Законом;\nу місячний строк привести свої нормативно-правові акти у\nвідповідність із цим Законом;\nзабезпечити в межах своїх повноважень видання\nнормативно-правових актів, передбачених цим Законом.\n3. У зв'язку з набранням чинності цим Законом припиняється\nвідповідно до пункту 4 розділу XV \"Перехідні положення\"\nКонституції України ( 254к/96-ВР ) дія Указу Президента України\nвід 27 червня 1999 року N 730/99 ( 730/99 ) \"Про спеціальний режим\nінвестиційної діяльності на території пріоритетного розвитку у\nВолинській області\"."
    }
  ],
  "definitions": []
}