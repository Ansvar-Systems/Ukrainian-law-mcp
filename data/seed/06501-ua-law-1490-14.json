{
  "id": "ua-law-1490-14",
  "type": "statute",
  "title": "Закон України (1490-14)",
  "title_en": "",
  "short_name": "1490-14",
  "status": "in_force",
  "issued_date": "2000-02-22",
  "url": "https://zakon.rada.gov.ua/laws/show/1490-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення основних термінів",
      "content": "У цьому Законі наведені нижче терміни вживаються у такому\nзначенні:\nзамовник - розпорядник державних коштів, який здійснює\nзакупівлю в порядку, визначеному цим Законом, при цьому замовником\nвважається суб'єкт, тендерний комітет якого проводить процедуру\nзакупівлі та який одночасно укладає з переможцем договір про\nзакупівлю, крім випадків здійснення закупівлі товарів на засадах\nміжвідомчої координації; ( Абзац другий статті 1 в редакції Закону\nN 434-IV ( 434-15 ) від 16.01.2003; із змінами, внесеними згідно\nіз Законами N 2188-IV ( 2188-15 ) від 18.11.2004, N 2664-IV\n( 2664-15 ) від 16.06.2005 )\nпідприємства - державні, казенні, комунальні підприємства та\nгосподарські товариства, в яких державна або комунальна частка\nакцій (часток, паїв) перевищує 50 відсотків, їх дочірні\nпідприємства, а також підприємства, господарські товариства, у\nстатутному капіталі яких 50 і більше відсотків належить державним,\nказенним, комунальним підприємствам та господарським товариствам,\nв яких державна або комунальна частка акцій (часток, паїв)\nперевищує 50 відсотків (далі - підприємства); { Статтю 1 доповнено\nабзацом згідно із Законом N 424-V ( 424-16 ) від 01.12.2006 }\nрозпорядники державних коштів - органи державної влади,\nоргани влади Автономної Республіки Крим, органи місцевого\nсамоврядування, інші органи, установи, організації, визначені\nКонституцією України ( 254к/96-ВР ) та законодавством України, а\nтакож підприємства, установи чи організації, створені в\nустановленому порядку органами державної влади, органами влади\nАвтономної Республіки Крим чи органами місцевого самоврядування та\nуповноважені на отримання державних коштів, взяття за ними\nзобов'язань та здійснення платежів, підприємства; { Абзац статті 1\nв редакції Закону N 434-IV ( 434-15 ) від 16.01.2003; із змінами,\nвнесеними згідно із Законами N 2664-IV ( 2664-15 ) від 16.06.2005,\nN 3205-IV ( 3205-15 ) від 15.12.2005, N 424-V ( 424-16 ) від\n01.12.2006 }\nдержавна закупівля (далі - закупівля) - придбання замовником\nтоварів, робіт і послуг за державні кошти у порядку, встановленому\nцим Законом, при цьому здійснення закупівлі одним замовником в\nінтересах іншого забороняється, крім випадків здійснення закупівлі\nтоварів на засадах міжвідомчої координації; ( Абзац статті 1 із\nзмінами, внесеними згідно із Законами N 2188-IV ( 2188-15 ) від\n18.11.2004, N 2664-IV ( 2664-15 ) від 16.06.2005 )\nдержавні кошти - кошти Державного бюджету України, бюджету\nАвтономної Республіки Крим та місцевих бюджетів, державні кредитні\nресурси, а також кошти Національного банку України, державних\nцільових фондів, Пенсійного фонду України, фондів соціального\nстрахування, кошти загальнообов'язкового державного соціального\nстрахування, кошти страхування на випадок безробіття, кошти\nзагальнообов'язкового державного соціального страхування у зв'язку\nз тимчасовою втратою працездатності та витратами, зумовленими\nнародженням та похованням, кошти, передбачені Законом України \"Про\nзагальнообов'язкове державне соціальне страхування від нещасного\nвипадку на виробництві та професійного захворювання, які\nспричинили втрату працездатності\" ( 1105-14 ), гуманітарна\nдопомога в грошовій формі, кошти Аграрного фонду, Державного та\nмісцевих фондів енергозбереження, кошти установ чи організацій,\nстворених в установленому порядку органами державної влади,\nорганами влади Автономної Республіки Крим чи органами місцевого\nсамоврядування, кошти підприємств, які спрямовуються на придбання\nтоварів, робіт і послуг; { Абзац статті 1 в редакції Закону\nN 434-IV ( 434-15 ) від 16.01.2003; із змінами, внесеними згідно\nіз Законами N 2664-IV ( 2664-15 ) від 16.06.2005, N 3205-IV\n( 3205-15 ) від 15.12.2005, N 424-V ( 424-16 ) від 01.12.2006 }\nучасник процедури закупівлі (далі - учасник) - фізична чи\nюридична особа (резидент або нерезидент), що підтвердила намір\nвзяти участь у процедурі закупівлі та подає чи подала тендерну\nпропозицію; { Абзац статті 1 в редакції Закону N 434-IV ( 434-15 )\nвід 16.01.2003; із змінами, внесеними згідно із Законами N 2188-IV\n( 2188-15 ) від 18.11.2004, N 424-V ( 424-16 ) від 01.12.2006 }\nтовари - продукція будь-якого виду та призначення, у тому\nчислі сировина, вироби, устаткування, технології, предмети у\nтвердому, рідкому, газоподібному стані, включаючи електроенергію,\nа також послуги, пов'язані з поставкою товарів, якщо їх вартість\nне перевищує вартості таких товарів; { Абзац восьмий статті 1 із\nзмінами, внесеними згідно із Законом N 424-V ( 424-16 ) від\n01.12.2006 }\nроботи - проектування, будівництво нових, розширення,\nреконструкція, капітальний ремонт та реставрація об'єктів і споруд\nвиробничого і невиробничого призначення, технічне переоснащення\nдіючих підприємств, а також супровідні роботам послуги, у тому\nчислі геодезичні роботи, буріння, сейсмічні дослідження, аеро- та\nсупутникова фотозйомка та інші послуги, які включаються до\nкошторисної вартості робіт, якщо вартість виконання цих послуг не\nперевищує вартості таких робіт; { Абзац статті 1 із змінами,\nвнесеними згідно із Законом N 2664-IV ( 2664-15 ) від 16.06.2005;\nв редакції Закону N 3205-IV ( 3205-15 ) від 15.12.2005; із\nзмінами, внесеними згідно із Законом N 424-V ( 424-16 ) від\n01.12.2006 }\nпослуги - будь-яка закупівля, крім товарів та робіт,\nвключаючи підготовку спеціалістів, забезпечення транспортом і\nзв'язком, освоєння технологій, наукові дослідження, медичне та\nпобутове обслуговування, а також консультаційні послуги, до яких\nналежать послуги, пов'язані з консультуванням, експертизою,\nоцінкою, підготовкою висновків і рекомендацій; ( Абзац статті 1 із\nзмінами, внесеними згідно із Законом N 2664-IV ( 2664-15 ) від\n16.06.2005 )\nтендерна документація - документація, що готується замовником\nта передається учасникам для підготовки ними тендерних пропозицій\nщодо предмету закупівлі, визначеного замовником відповідно до\nцього Закону; { Абзац статті 1 із змінами, внесеними згідно із\nЗаконами N 2188-IV ( 2188-15 ) від 18.11.2004, N 3205-IV\n( 3205-15 ) від 15.12.2005, N 424-V ( 424-16 ) від 01.12.2006 }\nтендерний комітет - група спеціалістів замовника, призначена\nвідповідальною за здійснення процедур закупівлі згідно з\nположеннями цього Закону; ( Абзац статті 1 із змінами, внесеними\nзгідно із Законом N 2188-IV ( 2188-15 ) від 18.11.2004; в редакції\nЗакону N 2664-IV ( 2664-15 ) від 16.06.2005 )\nтендерна пропозиція - пропозиція щодо певного предмета\nзакупівлі, яка готується та подається учасником замовнику\nвідповідно до вимог тендерної документації;\nальтернативна тендерна пропозиція - пропозиція, яка може бути\nподана учасником замовнику додатково у складі тендерної\nпропозиції, якщо це передбачено тендерною документацією і\nвідрізняється від основної пропозиції, розробленої відповідно до\nумов, передбачених тендерною документацією; ( Абзац статті 1 із\nзмінами, внесеними згідно із Законами N 434-IV ( 434-15 ) від\n16.01.2003, N 2664-IV ( 2664-15 ) від 16.06.2005 )\nакцепт тендерної пропозиції - прийняття замовником тендерної\nпропозиції, яку визнано найкращою за результатами оцінки, та\nнадання згоди на її оплату. Тендерна пропозиція вважається\nакцептованою, якщо замовником в установлений у тендерних\nдокументах строк подано письмове підтвердження учаснику у акцепті\nтендерної пропозиції після визначення його переможцем процедури\nзакупівлі; { Абзац статті 1 із змінами, внесеними згідно із\nЗаконами N 2664-IV ( 2664-15 ) від 16.06.2005, N 3205-IV\n( 3205-15 ) від 15.12.2005 }\nторги (тендер) - здійснення конкурентного відбору учасників з\nметою визначення переможця торгів (тендера) згідно з процедурами\n(крім процедури закупівлі в одного учасника), встановленими цим\nЗаконом; { Абзац статті 1 в редакції Закону N 434-IV ( 434-15 )\nвід 16.01.2003; із змінами, внесеними згідно із Законом N 3205-IV\n( 3205-15 ) від 15.12.2005 }\nдоговір про закупівлю - письмова угода між замовником та\nучасником-переможцем процедури закупівлі, яка передбачає надання\nпослуг, виконання робіт або набуття права власності на товар за\nвідповідну плату; ( Абзац статті 1 в редакції Закону N 434-IV\n( 434-15 ) від 16.01.2003 )\nзабезпечення тендерної пропозиції (далі - тендерне\nзабезпечення) - надання учасником замовнику гарантій щодо\nзабезпечення виконання ним зобов'язань, які виникають у зв'язку з\nподанням тендерних пропозицій, включаючи такі способи\nзабезпечення, як банківські гарантії, резервні акредитиви, чеки,\nзгідно з якими первинне зобов'язання несе будь-який банк,\nдепозити, векселі, порука та інші види забезпечення за вибором\nзамовника відповідно до закону; ( Абзац статті 1 із змінами,\nвнесеними згідно із Законом N 434-IV ( 434-15 ) від 16.01.2003; в\nредакції Закону N 2664-IV ( 2664-15 ) від 16.06.2005 )\nзабезпечення виконання договору про закупівлю - надання\nучасником замовнику гарантій виконання ним вимог договору про\nзакупівлю, включаючи такі способи забезпечення, як банківські\nгарантії, резервні акредитиви, чеки, згідно з якими первинне\nзобов'язання несе будь-який банк, депозити, векселі, порука та\nінші види забезпечення виконання договору за вибором замовника\nвідповідно до закону; ( Абзац статті 1 із змінами, внесеними\nзгідно із Законом N 434-IV ( 434-15 ) від 16.01.2003; в редакції\nЗакону N 2664-IV ( 2664-15 ) від 16.06.2005 )\nпереможець процедури закупівлі - учасник, тендерна\nпропозиція якого в результаті оцінки визнана найкращою та\nакцептована; ( Статтю 1 доповнено абзацом згідно із Законом\nN 434-IV ( 434-15 ) від 16.01.2003 )\nчастина предмета закупівлі (лот) - визначена замовником (за\nобсягом, номенклатурою чи місцем поставки товару (виконання робіт,\nнадання послуг) частина товарів, робіт чи послуг, на яку, в межах\nєдиної процедури закупівлі, учасникам дозволяється подавати\nтендерні пропозиції. Кількість тендерних пропозицій на кожну\nокрему частину предмета закупівлі не може бути меншою ніж три;\n{ Статтю 1 доповнено абзацом згідно із Законом N 2188-IV\n( 2188-15 ) від 18.11.2004; із змінами, внесеними згідно із\nЗаконом N 424-V ( 424-16 ) від 01.12.2006 }\nелектронні державні закупівлі - здійснення замовниками\nвстановлених цим Законом процедур закупівель за допомогою\nінформаційної системи в мережі Інтернет в режимі on-line з\nвикористанням електронного документообігу та електронного\nцифрового підпису; ( Статтю 1 доповнено абзацом згідно із Законом\nN 2188-IV ( 2188-15 ) від 18.11.2004; із змінами, внесеними згідно\nіз Законом N 2664-IV ( 2664-15 ) від 16.06.2005 )\nгенеральний замовник - орган державної влади, державна\nустанова, організація чи підприємство, які визначені Кабінетом\nМіністрів України відповідальними за організацію і проведення\nпроцедур закупівлі на засадах міжвідомчої координації в інтересах\nзамовників та виконують їх функції відповідно до цього Закону;\n( Статтю 1 доповнено абзацом згідно із Законом N 2664-IV\n( 2664-15 ) від 16.06.2005 )\nзакупівля на засадах міжвідомчої координації - здійснення\nзакупівлі з використанням механізму взаємодії генерального\nзамовника і замовників у порядку, встановленому цим Законом;\n( Статтю 1 доповнено абзацом згідно із Законом N 2664-IV\n( 2664-15 ) від 16.06.2005 )\nкваліфікаційна документація - документація, що готується\nзамовником та передається учасникам для підготовки ними\nкваліфікаційних пропозицій при проведенні попередньої кваліфікації\nучасників; ( Статтю 1 доповнено абзацом згідно із Законом\nN 2664-IV ( 2664-15 ) від 16.06.2005 )\nкваліфікаційна пропозиція - пропозиція, яка готується та\nподається учасником замовнику відповідно до вимог кваліфікаційної\nдокументації; ( Статтю 1 доповнено абзацом згідно із Законом\nN 2664-IV ( 2664-15 ) від 16.06.2005 )\nстрок дії тендерної (цінової) пропозиції - встановлений\nзамовником у тендерній документації (запиті (оголошенні) щодо\nцінових пропозицій) строк, що діє до укладення договору про\nзакупівлю, протягом якого учасник не має права змінювати свою\nтендерну (цінову) пропозицію (крім цінової зміни у випадках,\nпередбачених цим Законом). { Статтю 1 доповнено абзацом згідно із\nЗаконом N 2664-IV ( 2664-15 ) від 16.06.2005; із змінами,\nвнесеними згідно із Законом N 424-V ( 424-16 ) від 01.12.2006 }"
    },
    {
      "provision_ref": "art2",
      "section": "2",
      "title": "Стаття 2. Сфера застосування Закону",
      "content": "1. Цей Закон застосовується до всіх закупівель товарів, робіт\nі послуг, що повністю або частково здійснюються за рахунок\nдержавних коштів, за умови, що вартість предмета закупівлі для\nтовару (товарів), послуги (послуг) становить або перевищує 20\nтисяч гривень, а для робіт - 50 тисяч гривень.\nДія цього Закону не поширюється на закупівлі товарів і\nпослуг, які здійснюються підприємствами оборонно-промислового\nкомплексу.\n2. Умови здійснення процедур закупівель товарів, робіт і\nпослуг за рахунок державних коштів можуть встановлюватися або\nзмінюватися виключно цим Законом та виключно у випадках,\nпередбачених цим Законом.\nЗміни до цього Закону повинні бути офіційно оприлюднені до\n15 серпня року, що передує новому бюджетному року.\nЗакупівля товарів, робіт і послуг за рахунок коштів\nДержавного бюджету України для підготовки та проведення\nпозачергових виборів народних депутатів України здійснюється у\nпорядку, затвердженому Міжвідомчою комісією з питань державних\nзакупівель за пропозицією Центральної виборчої комісії. Зазначений\nпорядок затверджується не пізніш як на п'ятий день після початку\nвиборчого процесу. { Частину другу статті 2 доповнено абзацом\nзгідно із Законом N 1114-V ( 1114-16 ) від 01.06.2007 }\n3. Процедури закупівлі, передбачені цим Законом, не\nзастосовуються у випадках, якщо предметом закупівлі є:\nцентралізоване водопостачання та водовідведення;\nцентралізоване постачання теплової енергії;\nпоштові послуги, а також поштові марки та марковані конверти;\nтовари, роботи і послуги, закупівля яких здійснюється\nзамовниками, розташованими за межами України;\nтелекомунікаційні послуги, в тому числі щодо трансляції\nрадіо- та телесигналів (за винятком послуг мобільного зв'язку та\nІнтернет-послуг);\nкористування залізничними коліями;\nтовари, роботи чи послуги, які у зв'язку з їх спеціальним\nпризначенням становлять державну таємницю;\nпослуги з транспортування нафти і нафтопродуктів\nтрубопроводами;\nпослуги з транспортування природного і нафтового газу\nтрубопроводами та його розподілу;\nпослуги з транспортування інших речовин трубопровідним\nтранспортом;\nелектрична енергія, її передача та розподіл;\nпослуги з управління повітряним рухом;\nпослуги з обслуговування та аварійного ремонту транспортних\nзасобів, що надаються за межами України;\nпослуги з авіаперевезення офіційних державних,\nпарламентських, урядових, дипломатичних делегацій;\nдорогоцінні метали та каміння, закупівля яких регулюється\nвідповідними законами України;\nпродукція харчової промисловості, кормові культури, пальне та\nпослуги для безпосереднього здійснення виїзних гастрольних заходів\nтворчих колективів та виконавців, які проводяться за рішенням\nцентрального органу виконавчої влади, що здійснює державну\nполітику у сфері культури, виключно на період проведення цих\nгастролей;\nпослуги з продовження строку оренди засобів зв'язку;\nпослуги банків з приймання комунальних платежів та\nобслуговування поточних рахунків;\nпослуги, закупівля яких проводиться державними банками при\nздійсненні ними банківських операцій відповідно до Закону України\n\"Про банки і банківську діяльність\" ( 2121-14 );\nпослуги з оформлення вантажних митних декларацій, які\nнадаються Державною митною службою України;\nпослуги з видачі сертифікатів про походження товарів;\nядерне паливо, неопромінені паливні елементи (твели) для\nядерних реакторів;\nпослуги, закупівля яких здійснюється з метою забезпечення\nвиконання державного бюджету в частині здійснення державних\nзапозичень, обслуговування і погашення державного боргу;\nтовари і послуги, безпосередньо пов'язані з розробленням\nдизайну, виготовленням захищеного паперу, банкнот і монет;\nприродний газ, який використовується газотранспортними\nпідприємствами для забезпечення технологічних та інших виробничих\nпотреб цих підприємств;\nтовари, роботи і послуги, що закуповуються безпосередньо для\nпланового ремонту ядерних реакторів у порядку, визначеному\nМіжвідомчою комісією з питань державних закупівель.\n4. Забороняється укладання договорів, які передбачають\nвитрачання державних коштів, та/або оплата розпорядником державних\nкоштів товарів, робіт і послуг до/без проведення процедур,\nпередбачених цим Законом, крім випадків, передбачених цим Законом.\n5. У разі якщо предметом закупівлі є продукція харчової\nпромисловості, лікарські засоби і вироби медичного призначення,\nпальне, послуги з організації гарячого харчування, транспортні\nпослуги, послуги з ремонту, а також сировина, матеріали,\nкомплектуючі вироби, необхідні підприємствам для виробництва\nтоварів, замовник на період проведення процедури закупівлі має\nправо для поточних потреб здійснити закупівлю необхідного предмета\nзакупівлі без застосування процедур закупівлі, передбачених цим\nЗаконом, на суму коштів, яка не перевищує 10 відсотків загальної\nочікуваної вартості предмета закупівлі, про що протягом трьох\nробочих днів повідомляє Антимонопольний комітет України,\nМіжвідомчу комісію з питань державних закупівель та Тендерну\nпалату України.\nПоложення, передбачені абзацом першим цієї частини, не\nзастосовуються при проведенні замовником наступної процедури\nзакупівлі щодо такого самого предмета закупівлі.\n6. Підприємства здійснюють закупівлю товарів, робіт і послуг\nза рахунок коштів Державного бюджету України, бюджету Автономної\nРеспубліки Крим та місцевих бюджетів на загальних засадах у\nпорядку, визначеному цим Законом.\nСклад тендерного комітету підприємства призначається\nкерівником органу державної влади, що здійснює функції з\nуправління майном підприємства чи через який (керівника якого)\nспрямовується (координується) діяльність центрального органу\nвиконавчої влади, що здійснює ці функції.\nЗакупівля підприємствами товарів, робіт і послуг за рахунок\nінших державних коштів здійснюється з урахуванням таких\nособливостей:\n1) підприємства для закупівлі товарів, робіт і послуг\nзастосовують цей Закон у разі, якщо вартість предмета закупівлі\nдля товару (товарів), послуги (послуг) становить або перевищує\n50 тисяч гривень, а для робіт - 400 тисяч гривень;\n2) підприємства можуть здійснювати закупівлю шляхом\nзастосування процедури запиту цінових пропозицій (котирувань) щодо\nтоварів, робіт і послуг, для яких існує постійно діючий ринок, та\nза умови, що вартість предмета закупівлі не перевищує 100 тисяч\nгривень у разі закупівлі товарів і послуг та 500 тисяч гривень у\nразі закупівлі робіт;\n3) підприємства можуть здійснювати закупівлю товарів, робіт і\nпослуг, пов'язаних з ліквідацією наслідків надзвичайних ситуацій\nтехногенного та природного характеру, наслідків аварій на\nвиробництві, транспорті та об'єктах атомної енергетики без\nзастосування процедур закупівлі, передбачених цим Законом, у\nпорядку, визначеному Міжвідомчою комісією з питань державних\nзакупівель;\n4) на підприємства не поширюються норми цього Закону щодо\nзатвердження та оприлюднення річного плану закупівель;\n5) підприємства мають право у порядку, визначеному статтею 14\nцього Закону, отримати відповідний висновок на перелік продукції\n(товарів, робіт, послуг) на рік або на інший період, закупівлю\nякої планується здійснити шляхом застосування процедури закупівлі,\nпередбаченої статтею 33 цього Закону;\n6) підприємства у разі закупівлі для виробничих потреб\nсировини, матеріалів, комплектуючих виробів, а також послуг, які\nвідповідно до технологічного процесу надаються в рамках виробничої\nчи науково-технічної кооперації, за наявності відповідних підстав,\nмають право у порядку, визначеному статтею 14 цього Закону,\nотримати відповідний висновок щодо можливості застосування\nпроцедури закупівлі, передбаченої статтею 33 цього Закону;\n7) у разі здійснення підприємствами:\nпроцедури відкритих торгів із зменшенням ціни та торгів з\nобмеженою участю - строк для подання тендерних пропозицій може\nстановити не менше ніж 10 календарних днів з дати опублікування у\nпорядку, передбаченому статтею 8 цього Закону, оголошення про\nзаплановану закупівлю чи про проведення попередньої кваліфікації\nта не менше ніж сім календарних днів з дати відправлення\nзапрошення до участі в них;\nпроцедури редукціону та двоступеневих торгів - строк подання\nучасниками попередніх пропозицій може становити не менше ніж\n10 календарних днів з дати опублікування у порядку, передбаченому\nстаттею 8 цього Закону, оголошення про заплановану закупівлю.\nСтрок подання тендерних пропозицій на другому етапі може становити\nне менше ніж п'ять календарних днів з дня повідомлення учасників\nпро результати першого етапу;\n8) особливості здійснення закупівлі сировини, матеріалів,\nкомплектуючих виробів з метою виробництва і розробки\nпідприємствами товарів промислового призначення та товарів\nнародного споживання відповідно до конструкторсько-технологічної\nдокументації можуть визначатися Міжвідомчою комісією з питань\nдержавних закупівель за наявності відповідних позитивних висновків\nоргану державної влади, що здійснює функції з управління майном\nпідприємства чи через який (керівника якого) спрямовується\n(координується) діяльність центрального органу виконавчої влади,\nщо здійснює ці функції, та відповідно до розділу II-1 цього\nЗакону."
    },
    {
      "provision_ref": "art2-1",
      "section": "2-1",
      "title": "Стаття 2-1. Принципи державних закупівель",
      "content": "1. Державні закупівлі здійснюються на основі таких принципів:\nмаксимальна економія та ефективність;\nдобросовісна конкуренція серед учасників;\nвідкритість та прозорість на всіх стадіях державних\nзакупівель;\nнедискримінація учасників;\nоб'єктивна та неупереджена оцінка тендерних пропозицій;\nзапобігання проявам корупції; { Статтю 2-1 доповнено абзацом\nзгідно із Законом N 3205-IV ( 3205-15 ) від 15.12.2005 }\nвільного доступу, відкритості та доступності інформації з\nпитань закупівель, у тому числі для громадян України та\nгромадських організацій. { Статтю 2-1 доповнено абзацом згідно із\nЗаконом N 3205-IV ( 3205-15 ) від 15.12.2005 }\n( Закон доповнено статтею 2-1 згідно із Законом N 2664-IV\n( 2664-15 ) від 16.06.2005 )"
    },
    {
      "provision_ref": "art2-2",
      "section": "2-2",
      "title": "Стаття 2-2. Стадії державних закупівель та їх планування",
      "content": "1. Стадіями державних закупівель є:\n1) затвердження кошторису (програми, плану використання\nдержавних коштів);\n2) затвердження річного плану державних закупівель;\n3) обрання і проведення процедур закупівель на підставі\nзатвердженого кошторису (програми, плану використання державних\nкоштів) та річного плану державних закупівель;\n4) визначення переможця процедури закупівлі;\n5) укладання договорів про закупівлю;\n6) складання звіту про результати здійснення процедури\nзакупівлі;\n7) виконання договорів про закупівлю;\n8) контроль за виконанням договорів про закупівлю.\n2. Примірник річного плану, який затверджується замовником не\nпізніше ніж у місячний строк після затвердження кошторису\n(програми, плану використання державних коштів), зміни до нього\nнадсилаються Антимонопольному комітету України у випадках і в\nпорядку, що визначені цим органом, та оприлюднюються шляхом\nрозміщення принаймні в одній інформаційній системі в мережі\nІнтернет протягом 15 календарних днів з дати його затвердження.\n{ Частина друга статті 2-2 в редакції Закону N 3205-IV ( 3205-15 )\nвід 15.12.2005 }\n( Закон доповнено статтею 2-2 згідно із Законом N 2664-IV\n( 2664-15 ) від 16.06.2005 )\nСтаття 3. Державний нагляд, контроль та координація у сфері\nзакупівель\nДержавний нагляд, контроль та координація у сфері закупівель\nздійснюються Верховною Радою України, Кабінетом Міністрів України,\nспеціально уповноваженим центральним органом виконавчої влади з\nпитань координації закупівель товарів, робіт і послуг, Рахунковою\nпалатою, Державною контрольно-ревізійною службою України,\nДержавним казначейством України, спеціально уповноваженим\nцентральним органом виконавчої влади у галузі статистики\nвідповідно до Закону України \"Про державну статистику\"\n( 2614-12 ), правоохоронними органами в межах компетенції,\nвизначеної Конституцією України ( 254к/96-ВР ), законами України\nта цим Законом.\nРахункова палата здійснює нагляд, контроль та координацію у\nсфері закупівель в межах компетенції, визначеної Конституцією\nУкраїни ( 254к/96-ВР ), Законом України \"Про Рахункову палату\"\n( 315/96-ВР ), цим Законом та іншими законами України.\nСтаття 3-1. Спеціально уповноважений центральний орган\nвиконавчої влади з питань координації закупівель\nтоварів, робіт і послуг\n1. Реалізацію основної мети Закону щодо створення\nконкурентного середовища у сфері закупівель забезпечує\nАнтимонопольний комітет України.\n2. Основними функціями Антимонопольного комітету України у\nсфері державних закупівель є: { Абзац перший частини другої статті\n3-1 в редакції Закону N 424-V ( 424-16 ) від 01.12.2006 }\nпідготовка та подання до Кабінету Міністрів України,\nРахункової палати піврічних звітів щодо здійснення замовниками\nзакупівель;\nрозробка нормативно-правових актів виключно у випадках,\nпередбачених цим Законом; { Абзац четвертий частини другої статті\n3-1 в редакції Закону N 424-V ( 424-16 ) від 01.12.2006 }\nпроведення перевірок щодо дотримання розпорядниками державних\nкоштів вимог законодавства у сфері закупівель відповідно до цього\nЗакону;\nподання матеріалів до правоохоронних органів у випадках,\nпередбачених цим Законом;\nспівробітництво з органами державної влади щодо запобігання\nпроявам корупції у сфері здійснення закупівель;\nміжнародне співробітництво у сфері закупівель; { Абзац\nдев'ятий частини другої статті 3-1 в редакції Закону N 424-V\n( 424-16 ) від 01.12.2006 }\nподання Кабінету Міністрів України пропозицій щодо визначення\nгенерального замовника;\nздійснення контролю за дотриманням законодавства про захист\nекономічної конкуренції у сфері закупівель, зокрема в разі\nспотворення результатів торгів (тендерів), у межах компетенції,\nвизначеної чинним законодавством України;\n3. Антимонопольний комітет України має право:\nвимагати від замовників звіт про результати здійснення\nпроцедури закупівлі відповідно до цього Закону та реалізацію\nдоговорів про закупівлю;\nустановлювати строки надання замовниками інформації про\nзакупівлі, що плануються, укладені договори про закупівлі та їх\nвиконання;\nу разі виявлення порушень у процедурах закупівель вживати\nзаходів згідно із цим Законом;\nзабезпечувати організацію контролю за дотриманням\nзаконодавства щодо закупівель;\nскладати протоколи про адміністративні правопорушення за\nпорушення законодавства про здійснення закупівлі товарів, робіт і\nпослуг за державні кошти;\nвизначати своїм рішенням:\nформу або зразок оголошення про проведення процедур закупівлі\nта запрошення до участі в них;\nформу звіту про результати здійснення процедури закупівлі та\nдодаткові вимоги до нього;\nформу протоколу про розкриття тендерних пропозицій;\nформу річного плану закупівель за державні кошти;\nформу реєстру отриманих тендерних пропозицій;\nпорядок проведення перевірок (ревізій) щодо дотримання\nрозпорядниками державних коштів вимог законодавства у сфері\nзакупівель та взаємодії з правоохоронними органами;\nформу реєстру недобросовісних учасників. { Частину третю\nстатті 3-1 доповнено абзацом згідно із Законом N 424-V ( 424-16 )\nвід 01.12.2006 }\nСтаття 3-2. Інші органи, що здійснюють державний нагляд та\nконтроль у сфері закупівель\n1. Органами державної влади, крім Антимонопольного комітету\nУкраїни, які здійснюють державний нагляд та контроль в межах своєї\nкомпетенції у сфері закупівель, є Державна контрольно-ревізійна\nслужба України, Державне казначейство України, спеціально\nуповноважений центральний орган виконавчої влади у галузі\nстатистики відповідно до Закону України \"Про державну статистику\"\n( 2614-12 ), а також правоохоронні органи.\n2. Органи, що здійснюють державний нагляд та контроль у сфері\nзакупівель в межах компетенції, визначеної Конституцією України\n( 254к/96-ВР ), законами України та цим Законом, здійснюють такі\nфункції:\nДержавна контрольно-ревізійна служба:\nпроводить перевірки щодо дотримання розпорядниками державних\nкоштів вимог законодавства у сфері закупівель відповідно до цього\nЗакону та інших законів України;\nздійснює співробітництво з органами державної влади щодо\nзапобігання проявам корупції у сфері здійснення закупівель;\nздійснює контроль за дотриманням законодавства щодо\nзакупівель;\nскладає протоколи про адміністративні правопорушення за\nпорушення законодавства про здійснення закупівлі товарів, робіт і\nпослуг за державні кошти;\nподає матеріали до правоохоронних органів у випадках,\nпередбачених законами України;\nздійснює інші функції, передбачені законами України.\nДержавне казначейство України:\nперевіряє наявність та відповідність укладеного договору\nзвіту про здійснення закупівлі та інших передбачених\nзаконодавством документів; { Абзац десятий частини другої статті\n3-2 із змінами, внесеними згідно із Законом N 424-V ( 424-16 ) від\n01.12.2006 }\nперевіряє підстави для здійснення платежів, а саме наявність\nта відповідність законодавству у сфері закупівель річного плану\nзакупівель та документів, що підтверджують проведення процедур\nзакупівлі, а також правильність оформлення розрахункових\nдокументів;\nбере участь в економічному обґрунтуванні окремих статей\nвидатків Державного бюджету України;\nздійснює контроль за дотриманням законодавства щодо\nзакупівель;\nподає матеріали до правоохоронних органів у випадках,\nпередбачених законами України;\nвживає заходів для недопущення здійснення платежів з рахунку\nзамовника згідно з узятим зобов'язанням по договору в разі відміни\nпроцедури закупівлі за рішенням щодо розгляду скарги (судового\nпозову) з приводу порушень при проведенні замовником процедур\nзакупівель; { Абзац п'ятнадцятий частини другої статті 3-2 із\nзмінами, внесеними згідно із Законом N 424-V ( 424-16 ) від\n01.12.2006 }\nздійснює інші функції, передбачені законами України.\nСпеціально уповноважений центральний орган виконавчої влади у\nгалузі статистики відповідно до Закону України \"Про державну\nстатистику\" ( 2614-12 ):\nпроводить облік закупівель шляхом збирання інформації про\nзаплановані закупівлі та торги, що відбулися;\nзатверджує форми статистичної звітності у сфері закупівель;\nздійснює інші функції, передбачені законами України.\nПравоохоронні органи здійснюють державний нагляд та контроль\nу сфері закупівель в межах своєї компетенції, визначеної законами\nУкраїни."
    },
    {
      "provision_ref": "art3-3",
      "section": "3-3",
      "title": "Стаття 3-3. Міжвідомча комісія з питань державних закупівель",
      "content": "1. З метою забезпечення прозорості та відкритості державних\nзакупівель при Рахунковій палаті діє Міжвідомча комісія з питань\nдержавних закупівель (далі - Комісія).\nДо складу Комісії входять по одному представнику від\nРахункової палати, Державної контрольно-ревізійної служби України,\nДержавного казначейства України, Антимонопольного комітету\nУкраїни, Міністерства економіки України, три представники, які\nвідповідають за регулювання ринку державних закупівель, від\nпрофільного Комітету Верховної Ради України, до предмета відання\nякого належать питання регулювання ринку державних закупівель, та\nтри представники від Тендерної палати України. { Абзац другий\nчастини першої статті 3-3 із змінами, внесеними згідно із Законом\nN 424-V ( 424-16 ) від 01.12.2006 }\n2. Комісія:\nнадає висновки замовнику щодо можливості застосування\nпроцедур закупівлі з обмеженою участю та в одного учасника\nвідповідно до статті 14 цього Закону; { Абзац другий частини\nдругої статті 3-3 із змінами, внесеними згідно із Законом N 424-V\n( 424-16 ) від 01.12.2006 }\nздійснює розгляд скарг з приводу порушень замовником\nпроцедури закупівлі або прийнятих рішень, дій чи бездіяльності та\nприймає відповідні рішення щодо них у випадках та в порядку,\nпередбачених цим Законом;\nздійснює аналіз проблем у сфері закупівель та про результати\nповідомляє Верховну Раду України, Кабінет Міністрів України,\nАнтимонопольний комітет України, а також приймає відповідні\nрішення щодо усунення таких проблем; { Абзац четвертий частини\nдругої статті 3-3 із змінами, внесеними згідно із Законом N 424-V\n( 424-16 ) від 01.12.2006 }\nнадає незалежні висновки щодо роботи Антимонопольного\nкомітету України та направляє їх до Верховної Ради України,\nКабінету Міністрів України та у разі необхідності - до\nправоохоронних органів;\nнадає пропозиції Антимонопольному комітету України щодо\nзабезпечення дієвого контролю у сфері закупівель;\nвизначає правові та організаційні методи запобігання\nкорупції, виявлення та припинення її проявів у сфері закупівель;\nсприяє створенню умов для розвитку прозорості у сфері\nзакупівель;\nсприяє удосконаленню системи забезпечення громадськості\nінформацією з питань здійснення закупівель;\nсприяє запровадженню сучасних механізмів і методів формування\nпрозорого ринку закупівель сільськогосподарської продукції;\nсприяє захисту підприємств громадських організацій інвалідів\nу сфері державних закупівель, у тому числі шляхом прийняття\nвідповідних рішень; { Абзац одинадцятий частини другої статті 3-3\nв редакції Закону N 424-V ( 424-16 ) від 01.12.2006 }\nмає право запитувати і отримувати інформацію, документи та\nматеріали щодо діяльності тендерного комітету замовника,\nздійснених ним закупівель, стану виконання договорів про закупівлю\nна будь-якій стадії виконання та за результатами їх розгляду (за\nнеобхідності із залученням відповідних фахівців та представників\nправоохоронних органів) приймати рішення відповідно до частини\nсьомої статті 12 цього Закону. Замовники та учасники на запит\n(вимогу) Комісії протягом п'яти робочих днів зобов'язані надати\nінформацію, завірені належним чином копії відповідних документів\nта матеріалів, за винятком тих, що містять охоронювану законом\nтаємницю. Ненадання замовником інформації, документів та\nматеріалів за рішенням Комісії може бути підставою для відміни\nпроцедури закупівлі; { Частину другу статті 3-3 доповнено абзацом\nзгідно із Законом N 424-V ( 424-16 ) від 01.12.2006 }\nвизначає порядок здійснення закупівлі товарів, робіт і\nпослуг, передбачених підпунктом 3 частини шостої статті 2 цього\nЗакону; { Частину другу статті 3-3 доповнено абзацом згідно із\nЗаконом N 424-V ( 424-16 ) від 01.12.2006 }\nмає право визначати особливості здійснення закупівлі товарів,\nпередбачених підпунктом 8 частини шостої статті 2 цього Закону;\n{ Частину другу статті 3-3 доповнено абзацом згідно із Законом\nN 424-V ( 424-16 ) від 01.12.2006 }\nмає право надавати відповідні висновки, передбачені\nстаттями 26, 34 цього Закону; { Частину другу статті 3-3 доповнено\nабзацом згідно із Законом N 424-V ( 424-16 ) від 01.12.2006 }\nзатверджує порядок визначення предмета закупівлі; { Частину\nдругу статті 3-3 доповнено абзацом згідно із Законом N 424-V\n( 424-16 ) від 01.12.2006 }\nзатверджує методики визначення суми збитків у разі\nнедотримання замовниками вимог чинного законодавства під час\nздійснення закупівель товарів, робіт і послуг за державні кошти,\nметодики оцінки для визначення найкращої тендерної пропозиції, у\nтому числі питому вагу критеріїв оцінки; { Частину другу статті\n3-3 доповнено абзацом згідно із Законом N 424-V ( 424-16 ) від\n01.12.2006 }\nзатверджує перелік матеріалів для збірника методичних\nматеріалів \"Збірник методичних матеріалів з питань державних\nзакупівель України\"; { Частину другу статті 3-3 доповнено абзацом\nзгідно із Законом N 424-V ( 424-16 ) від 01.12.2006 }\nведе перелік членів тендерного комітету, яких за допущені\nпорушення було виключено зі складу тендерного комітету; { Частину\nдругу статті 3-3 доповнено абзацом згідно із Законом N 424-V\n( 424-16 ) від 01.12.2006 }\nведе реєстр недобросовісних учасників та реєстр учасників\nпроцедур закупівель відповідно до цього Закону; { Частину другу\nстатті 3-3 доповнено абзацом згідно із Законом N 424-V ( 424-16 )\nвід 01.12.2006 }\nприймає рішення та/або надає рекомендації щодо впровадження у\nпрактичну діяльність науково-технічних розробок, технологій,\nвинаходів, методів і методик у сфері державних закупівель та\nвживає заходів щодо забезпечення дотримання норм діючого\nзаконодавства у цій сфері; { Частину другу статті 3-3 доповнено\nабзацом згідно із Законом N 424-V ( 424-16 ) від 01.12.2006 }\nвизначає порядок та приймає відповідні рішення щодо включення\nпідприємств, установ, організацій до переліку підприємств,\nустанов, організацій, на базі яких проводиться навчання та\nпідвищення кваліфікації з питань організації та здійснення\nпроцедур закупівель, веде їх перелік та оприлюднює його на своєму\nофіційному Інтернет-сайті; { Частину другу статті 3-3 доповнено\nабзацом згідно із Законом N 424-V ( 424-16 ) від 01.12.2006 }\nвизначає порядок та здійснює атестацію викладачів, які\nпроводять навчання чи підвищення кваліфікації з питань організації\nта здійснення процедур закупівель, затверджує програми навчання і\nпідвищення кваліфікації з питань організації та здійснення\nпроцедур закупівель; { Частину другу статті 3-3 доповнено абзацом\nзгідно із Законом N 424-V ( 424-16 ) від 01.12.2006 }\nмає право надавати висновки та приймати рішення з інших\nпитань, що стосуються сфери державних закупівель. { Частину другу\nстатті 3-3 доповнено абзацом згідно із Законом N 424-V ( 424-16 )\nвід 01.12.2006 }\n3. Комісію очолює голова. Голова та секретар Комісії\nобираються з числа її членів не менше ніж двома третинами голосів\nчленів Комісії. { Абзац перший частини третьої статті 3-3 в\nредакції Закону N 424-V ( 424-16 ) від 01.12.2006 }\nКожен член Комісії має один голос.\n4. Комісія затверджує положення про Міжвідомчу комісію з\nпитань державних закупівель.\n5. Комісія є незалежною у своїй діяльності. Втручання у\nдіяльність Комісії та вчинення тиску на її членів забороняються.\nДіяльність Комісії є прозорою для суспільства.\n6. Засідання Комісії вважається правомочним, якщо на ньому\nприсутні не менше ніж дві третини членів Комісії. Рішення Комісії\nз питань, передбачених абзацом другим частини другої цієї статті\nта абзацом третім частини другої статті 34 цього Закону,\nвважається прийнятим, якщо за нього проголосували не менше ніж дві\nтретини членів Комісії, присутніх на її засіданні, з інших питань\nвважається прийнятим, якщо за нього проголосували більше ніж\nполовина членів, присутніх на засіданні Комісії. При рівному\nрозподілі голосів членів голос голови Комісії, а у разі його\nвідсутності - головуючого на засіданні, є вирішальним. Всі рішення\nКомісії оформлюються одночасно за підписом голови та секретаря\nКомісії. { Абзац частини шостої статті 3-3 із змінами, внесеними\nзгідно із Законом N 424-V ( 424-16 ) від 01.12.2006 }\nКомісія у разі виявлення під час розгляду та аналізу\nдокументів і матеріалів щодо здійснення державних закупівель ознак\nзлочину має право передавати такі документи та матеріали до\nправоохоронних органів. { Частину шосту статті 3-3 доповнено\nабзацом другим згідно із Законом N 424-V ( 424-16 ) від\n01.12.2006 }\n7. Всі рішення та висновки Комісії, прийняті в межах її\nкомпетенції, відповідно до вимог цього Закону, є обов'язковими для\nвиконання замовниками, учасниками, іншими особами, яких вони\nстосуються.\nЗ метою забезпечення здійснення громадського контролю у сфері\nдержавних закупівель Комісія надсилає Тендерній палаті України\nкопії всіх рішень та висновків протягом двох робочих днів з дати\nїх прийняття.\nРішення та висновки Комісії, передбачені абзацами третім,\nдванадцятим - сімнадцятим, дев'ятнадцятим - двадцять четвертим\nчастини другої цієї статті, набирають чинності з дати їх\nопублікування в інформаційному бюлетені, що видає Тендерна палата\nУкраїни, але не пізніше п'яти робочих днів з дати їх прийняття,\nнезалежно від такого опублікування, інші рішення та висновки\nКомісії набирають чинності через п'ять робочих днів з дати їх\nприйняття, крім випадків, передбачених цим Законом.\nВсі рішення та висновки Комісії можуть бути оскаржені у\nсудовому порядку, з урахуванням вимог цього Закону.\n8. Організаційно-методичне забезпечення діяльності Комісії\nздійснює Антимонопольний комітет України.\nСтаття 4. Міжнародні зобов'язання України щодо здійснення\nзакупівель\nЯкщо норми міжнародного договору України, згода на\nобов'язковість якого надана Верховною Радою України, містять\nположення, відмінні від норм цього Закону, то застосовуються норми\nміжнародного договору України.\nСтаття 4-1. Прозорість здійснення державних закупівель та\nоприлюднення інформації щодо закупівлі товарів,\nробіт і послуг за державні кошти\n1. З метою запобігання проявам корупції та формування\nефективного конкурентного середовища у сфері закупівель замовник\nзобов'язаний забезпечити прозорість здійснення державних\nзакупівель шляхом оприлюднення необхідної інформації, передбаченої\nцим Законом щодо закупівлі товарів, робіт і послуг за державні\nкошти за допомогою інформаційних систем у мережі Інтернет, а саме\nрозмістити: { Абзац перший частини першої статті 4-1 із змінами,\nвнесеними згідно із Законом N 3205-IV ( 3205-15 ) від 15.12.2005 }\nрічні плани державних закупівель; ( Частину першу статті 4-1\nдоповнено абзацом згідно із Законом N 2664-IV ( 2664-15 ) від\n16.06.2005 )\nоголошення про заплановану закупівлю чи про проведення\nпопередньої кваліфікації;\nпротокол розкриття тендерних (цінових) пропозицій; ( Частину\nпершу статті 4-1 доповнено абзацом згідно із Законом N 2664-IV\n( 2664-15 ) від 16.06.2005 )\nакцепт тендерної пропозиції та повідомлення про результати\nторгів; { Частину першу статті 4-1 доповнено абзацом згідно із\nЗаконом N 3205-IV ( 3205-15 ) від 15.12.2005 }\nзапит щодо цінових пропозицій (котирувань); { Частину першу\nстатті 4-1 доповнено абзацом згідно із Законом N 3205-IV\n( 3205-15 ) від 15.12.2005 }\nзвіт про результати здійснення процедури закупівлі, включаючи\nвсі додатки до нього;\nоголошення про результати проведеної процедури закупівлі;\nінформацію, що стосується розгляду скарги, у разі її\nнадходження (інформацію про отримання скарги, рішення щодо\nрозгляду скарги).\nІнформація щодо державних закупівель, передбачена цим\nЗаконом, розміщується послідовно принаймні в одній з інформаційних\nсистем у мережі Інтернет згідно з власним регламентом та в\nпорядку, передбаченому інформаційними системами. При цьому в\nобраній замовником інформаційній системі у мережі Інтернет мають\nбути розміщені всі без винятку документи щодо державних\nзакупівель, передбачені цією статтею. { Частину першу статті 4-1\nдоповнено абзацом згідно із Законом N 2664-IV ( 2664-15 ) від\n16.06.2005; із змінами, внесеними згідно із Законом N 3205-IV\n( 3205-15 ) від 15.12.2005 }\n2. Інформаційна система в мережі Інтернет у визначенні цього\nЗакону є сукупністю програмних засобів з власною адресою в мережі\nІнтернет, яка забезпечує доступ до інформаційних ресурсів і\nвідповідає таким обов'язковим вимогам: забезпечує збирання,\nнакопичення, передачу та обробку інформації щодо державних\nзакупівель замовників з усіх адміністративно-територіальних\nодиниць України; відповідає встановленим законодавством вимогам\nщодо захисту державної інформації; надає можливість здійснення\nелектронних державних закупівель та відповідає іншим вимогам,\nвстановленим цим Законом. ( Частина друга статті 4-1 із змінами,\nвнесеними згідно із Законом N 2664-IV ( 2664-15 ) від 16.06.2005 )\n3. Строки висвітлення інформації, передбаченої у частині\nпершій цієї статті, повинні відповідати строкам здійснення\nпроцедур закупівель товарів, робіт і послуг, передбачених Законом.\n4. Замовник оприлюднює інформацію, передбачену цим Законом, в\nінформаційних системах в мережі Інтернет шляхом її направлення до\nтаких систем у паперовому або електронному вигляді в порядку,\nпередбаченому інформаційними системами. ( Частина четверта статті\n4-1 із змінами, внесеними згідно із Законом N 2664-IV ( 2664-15 )\nвід 16.06.2005 )\n5. Замовник має право здійснити закупівлю за процедурами,\nзазначеними в статті 13 цього Закону (крім процедури закупівлі в\nодного учасника), шляхом здійснення електронних державних\nзакупівель, з дотриманням вимог, встановлених цим Законом.\n6. Оприлюднення інформації щодо закупівлі товарів, робіт і\nпослуг за державні кошти в інформаційних системах у мережі\nІнтернет, передбаченої в частині першій цієї статті, не вважається\nздійсненням електронних державних закупівель.\n7. Антимонопольний комітет України здійснює контроль за\nдотриманням конкурентного законодавства інформаційними системами в\nмережі Інтернет та сприяє розвитку конкуренції у цій сфері.\nВтручання у вибір замовником інформаційних систем у мережі\nІнтернет інших розпорядників державних коштів, а також\nнеправомірне використання інформаційних систем у мережі Інтернет\nзабороняються.\n8. З метою забезпечення здійснення парламентського контролю\nзамовник зобов'язаний на звернення Верховної Ради України,\nкомітетів Верховної Ради України, народних депутатів України\nнадавати повну, достовірну інформацію, що стосується здійснення\nним закупівель, та у разі виявлення порушень чинного законодавства\nу сфері закупівель вживати відповідних заходів щодо їх усунення.\n{ Частина восьма статті 4-1 в редакції Закону N 3205-IV\n( 3205-15 ) від 15.12.2005 }\nСтаття 4-2. Вимоги щодо інформаційних систем у мережі\nІнтернет щодо забезпечення захисту державної\nінформації, здійснення електронних державних\nзакупівель та забезпечення виконання вимог цього\nЗакону\n1. Інформаційна система у мережі Інтернет в частині\nзабезпечення захисту державної інформації, здійснення електронних\nдержавних закупівель та забезпечення виконання вимог цього Закону\nповинна:\nмати власний регламент - документ, що визначає порядок\nфункціонування системи та вимоги щодо роботи в цій системі;\n{ Абзац другий частини першої статті 4-2 із змінами, внесеними\nзгідно із Законом N 3205-IV ( 3205-15 ) від 15.12.2005 }\nзабезпечувати підтримку багатомовності, у тому числі\nукраїнською та англійською мовами;\nмати побудовану комплексну систему захисту інформації;\nвикористовувати засоби технічного захисту інформації, які\nмають експертні висновки Департаменту спеціальних\nтелекомунікаційних систем та захисту інформації Служби безпеки\nУкраїни;\nмати атестат відповідності Комплексній системі захисту\nінформації Департаменту спеціальних телекомунікаційних систем та\nзахисту інформації Служби безпеки України;\nвиконувати функції, встановлені частиною другою статті 4-1\nцього Закону;\nнадавати можливість здійснення електронних державних\nзакупівель в режимі on-line відповідно до вимог, визначених цим\nЗаконом, з використанням промислово придатних технологічних\nрішень, які побудовані на процесах (способах) перетворення даних\nпри електронному оприлюдненні, розміщенні та періодичному\nоновленні документів, перетворенні даних при відображенні\nелектронного документообігу; автоматизованого здійснення державних\nзакупівель, що підтверджується відповідними охоронними\nдокументами. { Абзац восьмий частини першої статті 4-2 із змінами,\nвнесеними згідно із Законом N 3205-IV ( 3205-15 ) від 15.12.2005 }\n3. Неоприлюднення замовником інформації щодо здійснення\nдержавних закупівель, передбаченої цим Законом, в інформаційній\nсистемі у мережі Інтернет, яка відповідає вимогам, визначеним цим\nЗаконом, може оскаржуватися в порядку, передбаченому статтею 37\nцього Закону, або в судовому порядку та є підставою для відміни\nторгів.\n( Закон доповнено статтею 4-2 згідно із Законом N 2664-IV\n( 2664-15 ) від 16.06.2005 )"
    },
    {
      "provision_ref": "art5",
      "section": "5",
      "title": "Стаття 5. Недискримінація учасників",
      "content": "1. Вітчизняні та іноземні учасники беруть участь у процедурі\nзакупівлі на рівних умовах відповідно до положень цього Закону.\n2. Замовники забезпечують рівноправний доступ усіх учасників\nдо інформації з питань закупівлі.\n( Стаття 5 в редакції Закону N 2664-IV ( 2664-15 ) від\n16.06.2005 )\nСтаття 7. Несхвальні та антиконкурентні узгоджені дії\nучасників\n1. Замовник зобов'язаний забезпечити створення умов для\nпроведення прозорих державних закупівель та оприлюднення\nінформації в порядку, передбаченому цим Законом.\n2. Замовник зобов'язаний відхилити тендерну або\nкваліфікаційну пропозицію у разі, якщо він має незаперечні докази\nтого, що учасник пропонує, дає або погоджується дати будь-якій\nслужбовій особі замовника, іншого державного органу винагороду в\nбудь-якій формі (пропозиція про найм на роботу, цінна річ, послуга\nтощо) з метою вплинути на прийняття рішення щодо визначення\nпереможця процедури закупівлі або на застосування замовником\nпевного виду процедури закупівлі.\n3. Замовник зобов'язаний відхилити тендерну або\nкваліфікаційну пропозицію у разі, якщо він має незаперечні докази\nтого, що:\nфізичну особу, яка є учасником, було засуджено за злочин,\nвчинений під час здійснення процедури закупівлі, чи інший злочин,\nвчинений з корисливих мотивів, судимість з якої не знято або не\nпогашено у встановленому порядку;\nпосадову особу учасника, яку призначено ним відповідальною за\nздійснення процедури закупівлі, було засуджено за злочин,\nпов'язаний з порушенням процедури закупівлі, чи інший злочин,\nвчинений з корисливих мотивів, судимість з якої не знято або не\nпогашено у встановленому порядку.\n4. Замовник зобов'язаний відхилити тендерні або\nкваліфікаційні пропозиції у разі, якщо вони подані учасниками\nпроцедури закупівлі, які є пов'язаними особами.\nПов'язана особа - особа, що відповідає будь-якій з наведених\nнижче ознак:\nюридична особа, яка здійснює контроль над учасником або\nконтролюється таким учасником, або перебуває під спільним\nконтролем з таким учасником;\nфізична особа або родичі фізичної особи, які здійснюють\nконтроль над учасником;\nпосадова особа учасника, уповноважена здійснювати від імені\nучасника юридичні дії, спрямовані на встановлення, зміну або\nзупинення правових відносин, а також її родичі.\nПід здійсненням контролю слід розуміти володіння\nбезпосередньо або через більшу кількість пов'язаних фізичних чи\nюридичних осіб найбільшою часткою (паєм, пакетом акцій) статутного\nкапіталу учасника, або управління найбільшою кількістю голосів у\nкерівному органі такого учасника, або володіння часткою (паєм,\nпакетом акцій), яка становить не менше ніж 20 відсотків статутного\nкапіталу учасника.\nДля фізичної особи загальна сума володіння часткою статутного\nкапіталу учасника (голосів у керівному органі) визначається як\nзагальна сума корпоративних прав, що належить такій фізичній\nособі, членам сім'ї такої фізичної особи та юридичним особам, які\nконтролюються такою фізичною особою або членами її сім'ї.\nДля цілей цього Закону родичами вважаються подружжя та їх\nдіти, батьки, брати, сестри, онуки, подружжя дітей, батьків,\nбратів, сестер, онуків.\n5. Інформація про відхилення тендерної або кваліфікаційної\nпропозиції та підстави для відхилення подається замовником у звіті\nпро результати проведення процедури закупівлі та протягом семи\nкалендарних днів повідомляється учаснику, який допустив несхвальні\nта/або антиконкурентні узгоджені дії, передбачені цією статтею.\n( Стаття 7 із змінами, внесеними згідно із Законом N 434-IV\n( 434-15 ) від 16.01.2003; в редакції Закону N 2664-IV ( 2664-15 )\nвід 16.06.2005 )\nР о з д і л II\n\nЗАГАЛЬНІ УМОВИ ЗДІЙСНЕННЯ ЗАКУПІВЛІ"
    },
    {
      "provision_ref": "art8",
      "section": "8",
      "title": "Стаття 8. Публікація оголошень про здійснення закупівлі",
      "content": "1. З метою створення оптимального конкурентного середовища\nдіяльності засобів масової інформації у сфері закупівель\nоголошення про заплановану закупівлю чи про проведення попередньої\nкваліфікації учасників публікуються у спеціалізованому друкованому\nзасобі масової інформації із загальнодержавною сферою\nрозповсюдження, що публікує інформацію виключно з питань державних\nзакупівель та має назву, яка відноситься безпосередньо саме до\nсфери державних закупівель (далі - спеціалізований друкований\nзасіб масової інформації), та в інформаційному бюлетені, що видає\nТендерна палата України, в інформаційних системах у мережі\nІнтернет.\nЗ метою забезпечення інформаційно-методичного супроводу\nдержавних закупівель згідно з вимогами статті 17-3 цього Закону\nТендерна палата України на підставі отриманої інформації від\nвідповідних органів державної влади безкоштовно оприлюднює\nвідомості щодо спеціалізованих друкованих засобів масової\nінформації, міжнародних видань та інформаційних систем у мережі\nІнтернет, які відповідають вимогам цього Закону, іншу інформацію\nна власному Інтернет-сайті, доступ до якого є безкоштовним.\n2. Процедура закупівлі не може здійснюватися до публікації\nоголошення про неї у спеціалізованому друкованому засобі масової\nінформації та в інформаційному бюлетені, що видає Тендерна палата\nУкраїни, та в інформаційних системах у мережі Інтернет, крім\nвипадків застосування замовником у порядку, встановленому цим\nЗаконом, процедур торгів (тендера) з обмеженою участю, запиту\nцінових пропозицій (котирувань) та закупівлі в одного учасника.\n{ Абзац перший частини другої статті 8 із змінами, внесеними\nзгідно із Законом N 3205-IV ( 3205-15 ) від 15.12.2005 }\nУ разі якщо замовником в оголошенні про заплановану\nзакупівлю (проведення попередньої кваліфікації) чи в оголошенні\nпро результати проведеної процедури закупівлі не зазначено або\nзазначено невірний код, присвоєний інформаційною системою в мережі\nІнтернет, таке оголошення вважається неоприлюдненим. ( Частину\nдругу статті 8 доповнено абзацом другим згідно із Законом\nN 2664-IV ( 2664-15 ) від 16.06.2005 )\n( Частина друга статті 8 в редакції Закону N 434-IV ( 434-15 ) від\n16.01.2003; із змінами, внесеними згідно із Законами N 2188-IV\n( 2188-15 ) від 18.11.2004, N 2664-IV ( 2664-15 ) від 16.06.2005 )\n3. Оголошення про заплановану закупівлю чи про проведення\nпопередньої кваліфікації учасників додатково розміщуються у\nвідповідних міжнародних виданнях або в інформаційних системах у\nмережі Інтернет англійською мовою у разі, якщо очікувана вартість\nпредмета закупівлі перевищує суму, еквівалентну: { Абзац перший\nчастини третьої статті 8 із змінами, внесеними згідно із Законами\nN 2188-IV ( 2188-15 ) від 18.11.2004, N 3205-IV ( 3205-15 ) від\n15.12.2005 }\nдля товарів - 200 тисячам євро;\nдля послуг - 300 тисячам євро;\nдля робіт - 4 мільйонам євро.\nКурс євро фіксується згідно з офіційним курсом Національного\nбанку України, встановленим на день відправлення для публікації\nоголошення про проведення торгів або на день відправлення\nзапрошень до участі у торгах - у разі застосування торгів з\nобмеженою участю. ( Частину третю статті 8 доповнено абзацом\nп'ятим згідно із Законом N 2664-IV ( 2664-15 ) від 16.06.2005 )\n( Частина третя статті 8 із змінами, внесеними згідно із Законом\nN 434-IV ( 434-15 ) від 16.01.2003 )\n4. Редакції спеціалізованих друкованих засобів масової\nінформації та інформаційного бюлетеня, що видає Тендерна палата\nУкраїни, при прийнятті оголошень про заплановану закупівлю\n(оголошень про попередню кваліфікацію) та оголошень про результати\nпроведення торгів зобов'язані перевіряти в порядку, визначеному\nредакціями цих видань, виконання замовниками вимог щодо розміщення\nінформації в інформаційних системах в мережі Інтернет (наявність\nпідтвердження про відповідність інформаційної системи в мережі\nІнтернет вимогам, встановленим цим Законом, та наявність і\nвідповідність коду, зазначеного в оголошенні, коду, який\nприсвоєний інформаційною системою в мережі Інтернет). { Абзац\nперший частини четвертої статті 8 із змінами, внесеними згідно із\nЗаконом N 3205-IV ( 3205-15 ) від 15.12.2005 }\nУ разі невиконання або порушення замовниками вимог щодо\nрозміщення інформації в інформаційних системах у мережі Інтернет\nредакції спеціалізованих друкованих засобів масової інформації та\nінформаційного бюлетеня, що видає Тендерна палата України, мають\nправо не приймати оголошення для публікації. { Абзац другий\nчастини четвертої статті 8 із змінами, внесеними згідно із Законом\nN 3205-IV ( 3205-15 ) від 15.12.2005 }\nНеоприлюднення передбаченої цим Законом інформації щодо\nздійснення державних закупівель в інформаційних системах в мережі\nІнтернет є підставою для відміни торгів. За зазначення в\nдокументах щодо здійснення державних закупівель, передбачених цим\nЗаконом, завідомо неправдивих даних щодо оприлюднення інформації в\nінформаційних системах у мережі Інтернет службові особи замовників\nнесуть відповідальність, встановлену законодавством.\n( Статтю 8 доповнено частиною четвертою згідно із Законом\nN 2664-IV ( 2664-15 ) від 16.06.2005 )\nСтаття 9. Форма повідомлень під час здійснення процедур\nзакупівлі\n1. Дійсними визнаються тільки ті заяви та повідомлення, що\nбули подані у письмовій формі, встановленій замовником.\n2. Якщо під час здійснення процедур закупівлі сторони\nпередавали інформацію в інших формах, ніж письмова, зміст такої\nінформації повинен бути письмово підтверджений ними.\n3. В разі здійснення замовником електронних державних\nзакупівель обмін інформацією та повідомленнями відбувається з\nвикористанням електронного документообігу та електронного\nцифрового підпису в режимі on-line. ( Статтю 9 доповнено частиною\nтретьою згідно із Законом N 2664-IV ( 2664-15 ) від 16.06.2005 )\nСтаття 10. Мова, що застосовується під час здійснення\nпроцедури закупівлі\n1. Оголошення про здійснення процедури закупівлі, запрошення\nдо участі у процедурах закупівлі, повідомлення про проведення\nпопередньої кваліфікації учасників, а також тендерна документація\nготуються українською мовою та однією з іноземних мов, що\nвикористовуються у міжнародній торгівлі, у випадках, передбачених\nцим Законом. Тексти повинні бути автентичними, визначальним є\nукраїномовний текст.\n2. Тендерні пропозиції подаються мовою (мовами), зазначеною\n(зазначеними) замовником у тендерній документації.\n( Статтю 11 виключено на підставі Закону N 2664-IV\n( 2664-15 ) від 16.06.2005 )"
    },
    {
      "provision_ref": "art12",
      "section": "12",
      "title": "Стаття 12. Тендерні комітети",
      "content": "1. Тендерний комітет створюється для організації та\nпроведення процедур закупівлі товарів, робіт та послуг за державні\nкошти на засадах колегіальності у прийнятті рішень, відсутності\nконфлікту інтересів членів тендерного комітету та їх\nнеупередженості.\n2. Склад тендерного комітету, положення про тендерний комітет\nзатверджуються рішенням замовника. До складу тендерного комітету\nзамовника не можуть входити посадові особи та представники\nучасників, їх близькі родичі, посадові особи об'єднань\nпідприємств, їх представники та близькі родичі.\n{ Частина друга статті 12 із змінами, внесеними згідно із Законом\nN 3205-IV ( 3205-15 ) від 15.12.2005 }\n3. Членами тендерного комітету є представники замовника в\nкількості не менше 5 осіб.\n4. Керівництво роботою тендерного комітету здійснює його\nголова, який призначається рішенням замовника у вигляді\nвідповідного розпорядчого акта та є особою, що має право на\nпідписання договорів про закупівлю. Голова тендерного комітету\nорганізовує його роботу і несе персональну відповідальність за\nвиконання покладених на комітет функцій. { Абзац перший частини\nчетвертої статті 12 із змінами, внесеними згідно із Законом\nN 424-V ( 424-16 ) від 01.12.2006 }\nГолова тендерного комітету призначає заступника (заступників)\nголови, відповідального секретаря та визначає функції кожного\nчлена тендерного комітету.\n5. Рішення з питань, що розглядаються на засіданнях\nтендерного комітету, приймаються простою більшістю голосів у\nприсутності не менше двох третин членів тендерного комітету. У\nразі рівного розподілу голосів голос голови комітету є ухвальним.\n6. Рішення комітету оформляється протоколом, який\nпідписується усіма членами тендерного комітету, що брали участь у\nголосуванні.\n7. Члени тендерного комітету протягом шести місяців з моменту\nвступу до тендерного комітету мають отримати відповідні\nсвідоцтва встановленого зразка про проходження навчання чи\nпідвищення кваліфікації з питань організації та здійснення\nпроцедур закупівель. Повторне підвищення кваліфікації або навчання\nздійснюється не рідше одного разу кожні два роки. { Абзац перший\nчастини сьомої статті 12 із змінами, внесеними згідно із Законом\nN 424-V ( 424-16 ) від 01.12.2006 }\nВикладачами на курсах навчання та підвищення кваліфікації з\nпитань організації та здійснення процедур закупівель можуть бути\nособи, які пройшли атестацію, що здійснюється Комісією не рідше\nніж один раз на два роки з метою визначення достатності їх освіти,\nкваліфікації та досвіду для підготовки кваліфікованих кадрів.\nІнформація про видачу атестатів оприлюднюється на офіційному\nІнтернет-сайті Комісії протягом трьох робочих днів з моменту\nприйняття Комісією відповідного рішення. { Частину сьому статті 12\nдоповнено абзацом згідно із Законом N 424-V ( 424-16 ) від\n01.12.2006 }\nІнформацію про проходження членами тендерного комітету\nнавчання чи підвищення кваліфікації з питань організації та\nздійснення процедур закупівель з копіями відповідних свідоцтв\nзамовник надсилає Комісії не пізніше 15 січня року, наступного за\nзвітним. { Частину сьому статті 12 доповнено абзацом згідно із\nЗаконом N 424-V ( 424-16 ) від 01.12.2006 }\nУ разі виявлення Комісією порушень за результатами діяльності\nтендерного комітету, здійснених ним закупівель, які призвели до\nвідміни процедури закупівлі та/або визнання договору недійсним\n(нікчемним), Комісія має право прийняти рішення щодо виключення зі\nскладу тендерного комітету осіб, що входять до його складу, та/або\nщодо вчинення замовником певних дій для усунення виявлених\nпорушень, про що протягом трьох робочих днів повідомляє замовника,\nАнтимонопольний комітет України, Державне казначейство України\n(обслуговуючий банк), Тендерну палату України. Усі рішення та дії\nтакого тендерного комітету з моменту отримання рішення Комісії\nщодо виключення зі складу тендерного комітету осіб, що входять до\nйого складу, не мають юридичної сили, а договори, укладені після\nотримання такого рішення, вважаються нікчемними (недійсними).\n{ Частину сьому статті 12 доповнено абзацом згідно із Законом\nN 424-V ( 424-16 ) від 01.12.2006 }\nРішення Комісії щодо виключення зі складу тендерного комітету\nосіб, що входять до його складу, тягне за собою внесення\nвідомостей про членів такого тендерного комітету до переліку\nчленів тендерного комітету, яких за допущені порушення було\nвиключено зі складу тендерного комітету (далі - перелік), та\nнедопущення таких осіб до членства у будь-якому тендерному\nкомітеті строком на два роки. { Частину сьому статті 12 доповнено\nабзацом згідно із Законом N 424-V ( 424-16 ) від 01.12.2006 }\nПерелік оприлюднюється на офіційному Інтернет-сайті Комісії.\nВідомості до переліку вносяться протягом трьох робочих днів з\nмоменту прийняття Комісією відповідного рішення. Датою включення\nвідомостей про членів такого тендерного комітету до переліку є\nдата прийняття Комісією відповідного рішення. { Частину сьому\nстатті 12 доповнено абзацом згідно із Законом N 424-V ( 424-16 )\nвід 01.12.2006 }\nЗамовник протягом трьох робочих днів з моменту отримання\nрішення Комісії щодо виключення зі складу тендерного комітету\nосіб, що входять до його складу, зобов'язаний затвердити новий\nсклад тендерного комітету та про прийняте рішення протягом одного\nробочого дня повідомити Комісію, Антимонопольний комітет України,\nДержавне казначейство України (обслуговуючий банк), Тендерну\nпалату України. { Частину сьому статті 12 доповнено абзацом згідно\nіз Законом N 424-V ( 424-16 ) від 01.12.2006 }\nДержавне казначейство України (обслуговуючий банк) не має\nправа здійснювати платежі з рахунку замовника у разі, якщо подані\nдокументи щодо здійснення державних закупівель містять підписи\nосіб, стосовно яких є рішення Комісії щодо їх виключення зі складу\nтендерного комітету. У разі подання таких документів на здійснення\nплатежів Державне казначейство України (обслуговуючий банк)\nпротягом двох робочих днів повідомляє правоохоронні органи, а\nтакож Комісію, Антимонопольний комітет України, Тендерну палату\nУкраїни. { Частину сьому статті 12 доповнено абзацом згідно із\nЗаконом N 424-V ( 424-16 ) від 01.12.2006 }\n8. Спеціалісти, юристи, економісти, консультанти та інші\nфізичні чи юридичні особи, які можуть залучатися до роботи\nтендерних комітетів на договірних засадах відповідно до\nзаконодавства, та нотаріуси, які посвідчують договори про\nзакупівлю (в разі нотаріального посвідчення договорів про\nзакупівлю на вимогу замовника), не можуть бути членами тендерного\nкомітету та не несуть відповідальності за рішення, дії або\nбездіяльність тендерного комітету та службових осіб замовника,\nучасника чи інших осіб, та за виконання (невиконання) договорів\nпро закупівлю, укладених на підставі рішення тендерного комітету\nзамовника, та за наслідки, спричинені такими рішеннями, діями або\nбездіяльністю.\n( Стаття 12 із змінами, внесеними згідно із Законом N 2188-IV\n( 2188-15 ) від 18.11.2004; в редакції Закону N 2664-IV\n( 2664-15 ) від 16.06.2005 )"
    },
    {
      "provision_ref": "art13",
      "section": "13",
      "title": "Стаття 13. Процедури здійснення закупівлі",
      "content": "Закупівля може здійснюватися шляхом таких процедур:\nвідкритих торгів із зменшенням ціни;\nторгів з обмеженою участю;\nдвоступеневих торгів;\nзапиту цінових пропозицій (котирувань);\nзакупівлі в одного учасника; { Абзац шостий статті 13 із\nзмінами, внесеними згідно із Законом N 3205-IV ( 3205-15 ) від\n15.12.2005 }\nредукціон. ( Статтю 13 доповнено абзацом сьомим згідно із\nЗаконом N 2664-IV ( 2664-15 ) від 16.06.2005 )\nСтаття 14. Особливості застосування деяких процедур\nзакупівлі\n1. Основними процедурами здійснення державних закупівель є\nредукціон та відкриті торги із зменшенням ціни. ( Частина перша\nстатті 14 в редакції Закону N 2664-IV ( 2664-15 ) від 16.06.2005 )\n2. Застосування процедури торгів з обмеженою участю для\nзакупівлі товарів, робіт і послуг, очікувана вартість яких\nперевищує 500 тисяч гривень, потребує отримання відповідного\nвисновку Комісії згідно із статтею 3-3 цього Закону, крім випадку,\nколи процедура торгів з обмеженою участю застосовується після\nпроведення попередньої кваліфікації учасників. { Абзац перший\nчастини другої статті 14 із змінами, внесеними згідно із Законами\nN 2664-IV ( 2664-15 ) від 16.06.2005, N 3205-IV ( 3205-15 ) від\n15.12.2005, N 424-V ( 424-16 ) від 01.12.2006 }\nЗастосування процедури закупівлі в одного учасника потребує\nотримання відповідного висновку Комісії згідно із статтею 3-3\nцього Закону, якщо очікувана вартість закупівлі перевищує 30 тисяч\nгривень для товарів та послуг та 300 тисяч гривень для робіт.\n{ Абзац другий частини другої статті 14 із змінами, внесеними\nзгідно із Законами N 2188-IV ( 2188-15 ) від 18.11.2004, N 2664-IV\n( 2664-15 ) від 16.06.2005, N 3205-IV ( 3205-15 ) від 15.12.2005,\nN 424-V ( 424-16 ) від 01.12.2006 }\n( Абзац третій частини другої статті 14 виключено на підставі\nЗакону N 2664-IV ( 2664-15 ) від 16.06.2005 )\nВідповідальність за застосування цих процедур закупівель\nнесе виключно замовник. { Частину другу статті 14 доповнено\nабзацом згідно із Законом N 2664-IV ( 2664-15 ) від 16.06.2005; із\nзмінами, внесеними згідно із Законом N 3205-IV ( 3205-15 ) від\n15.12.2005 }\n3. Замовник не має права ділити закупівлю товару, роботи,\nпослуги на частини з метою уникнення проведення відкритих торгів\nіз зменшенням ціни. ( Частина третя статті 14 із змінами,\nвнесеними згідно із Законом N 2188-IV ( 2188-15 ) від 18.11.2004 )\n( Стаття 14 в редакції Закону N 434-IV ( 434-15 ) від 16.01.2003 )\nСтаття 14-1. Закупівля товарів на засадах міжвідомчої\nкоординації\n1. Кабінет Міністрів України затверджує перелік товарів, які\nзакуповуються на умовах міжвідомчої координації, порядок її\nздійснення та генерального замовника. В разі, якщо у планах двох і\nбільше головних розпорядників коштів Державного бюджету України\nпередбачається закупівля одного з товарів, які закуповуються на\nумовах міжвідомчої координації, на загальну суму, що перевищує\n700 тисяч гривень, Антимонопольний комітет України подає Кабінету\nМіністрів України пропозиції щодо визначення генерального\nзамовника.\n2. Генеральний замовник:\nздійснює процедури закупівлі відповідних товарів згідно із\nзаконодавством та визначає учасників - переможців процедури\nзакупівлі;\nінформує всіх заінтересованих головних розпорядників коштів\nДержавного бюджету України про результати процедур закупівлі.\n3. Головні розпорядники укладають договори закупівлі товарів\nз учасниками, що визначені генеральним замовником переможцями за\nрезультатами здійснених ним процедур закупівлі, крім випадків,\nколи товар не відповідає вимогам головного розпорядника коштів\nДержавного бюджету України щодо його технічних характеристик,\nякості, умов поставки, ціни тощо. У цьому разі головний\nрозпорядник має право відмовитися від укладення договору\nзакупівлі, поінформувавши про це генерального замовника, і\nсамостійно здійснити процедуру закупівлі такого товару.\n4. Генеральний замовник після отримання від замовників\nповідомлень про акцепт тендерних пропозицій та укладення договору\nабо відмову в акцепті тендерних пропозицій подає Антимонопольному\nкомітету України і усім заінтересованим замовникам звіт про\nрезультати здійснення процедур закупівлі із зазначенням у ньому\nвсіх замовників.\n( Закон доповнено статтею 14-1 згідно із Законом N 2664-IV\n( 2664-15 ) від 16.06.2005 )"
    },
    {
      "provision_ref": "art15",
      "section": "15",
      "title": "Стаття 15. Кваліфікаційні вимоги до учасників",
      "content": "1. Замовник може вимагати від учасників надання ними\nпідтвердженої документально інформації про відповідність\nкваліфікаційним вимогам. Такими вимогами можуть бути:\nнаявність дозволу або ліцензії на провадження відповідної\nдіяльності (у випадках, передбачених законодавством);\nнаявність обладнання, а також працівників відповідної\nкваліфікації, які мають необхідні знання та досвід;\nсплата податків і зборів (обов'язкових платежів),\nпередбачених законодавством;\nпровадження учасниками господарської діяльності відповідно до\nположень їх статутів;\nвідсутність рішення про визнання учасника в установленому\nпорядку банкрутом чи порушення проти нього справи про\nбанкрутство.\n2. Кваліфікаційні вимоги, встановлені цією статтею,\nзазначаються у документації, необхідній для здійснення попередньої\nкваліфікації учасників (якщо така процедура застосовується),\nтендерній документації чи інших документах, пов'язаних з поданням\nтендерних пропозицій. ( Частина друга статті 15 із змінами,\nвнесеними згідно із Законом N 434-IV ( 434-15 ) від 16.01.2003 )\n3. Замовник не повинен встановлювати дискримінаційні вимоги\nдо учасників.\n( Частину четверту статті 15 виключено на підставі Закону\nN 2664-IV ( 2664-15 ) від 16.06.2005 )\n( Статтю 16 виключено на підставі Закону N 2664-IV\n( 2664-15 ) від 16.06.2005 )"
    },
    {
      "provision_ref": "art16",
      "section": "16",
      "title": "Стаття 16. Реєстр недобросовісних учасників",
      "content": "1. До реєстру недобросовісних учасників включаються відомості\nпро учасників:\nякі безпідставно відмовилися від підписання договору;\nз якими було розірвано договори у зв'язку із суттєвими\nпорушеннями ними умов договору без відповідних підстав;\nякі вчинили несхвальні та антиконкурентні узгоджені дії,\nпередбачені цим Законом;\nякі порушили законодавство про захист економічної конкуренції\nу сфері державних закупівель;\nякі надали у тендерних пропозиціях будь-яку недостовірну\nінформацію.\n2. Ведення реєстру недобросовісних учасників здійснює\nКомісія. Порядок ведення та функціонування реєстру недобросовісних\nучасників визначається рішенням Комісії. Відомості до реєстру\nнедобросовісних учасників вносяться на строк, що не може\nперевищувати два роки.\n3. Реєстр недобросовісних учасників повинен містити такі\nвідомості:\nінформацію про учасника процедури закупівлі (повне\nнайменування, юридична та фактична адреса, ідентифікаційний код за\nЄдиним державним реєстром підприємств та організацій України (для\nюридичних осіб), прізвище, ім'я, по батькові, місце реєстрації,\nідентифікаційний номер за Державним реєстром фізичних\nосіб - платників податків та інших обов'язкових платежів (для\nфізичних осіб);\nпідстави внесення учасника до реєстру недобросовісних\nучасників;\nдату внесення зазначених відомостей до реєстру\nнедобросовісних учасників;\nінші відомості за рішенням Комісії.\n4. Реєстр недобросовісних учасників оприлюднюється на\nофіційному Інтернет-сайті Комісії та в тематичному каталозі\nучасників процедур закупівель."
    },
    {
      "provision_ref": "art16-1",
      "section": "16-1",
      "title": "Стаття 16-1. Реєстр учасників процедур закупівель",
      "content": "1. З метою підвищення стабільності ринку державних\nзакупівель, активізації участі у процедурах закупівлі за рахунок\nдержавних коштів ведеться реєстр учасників процедур закупівель.\n2. До реєстру учасників процедур закупівель включаються\nучасники на підставі їх звернення відповідно до проведеної\nрейтингової оцінки, залежно від кількості процедур закупівель, у\nяких учасник брав участь, кількості перемог у процедурах\nзакупівлі, кількості виконаних своєчасно та в повному обсязі\nдоговорів про державні закупівлі, інших критеріїв.\n3. Ведення реєстру учасників процедур закупівель здійснює\nКомісія. Порядок ведення та функціонування реєстру учасників\nпроцедур закупівель визначається рішенням Комісії.\n4. У разі внесення учасника, якого включено до реєстру\nучасників процедур закупівель, до реєстру недобросовісних\nучасників, такий учасник автоматично виключається з реєстру\nучасників процедур закупівель.\n5. Реєстр учасників процедур закупівель оприлюднюється на\nофіційному Інтернет-сайті Комісії та в тематичному каталозі\nучасників процедур закупівель."
    },
    {
      "provision_ref": "art17",
      "section": "17",
      "title": "Стаття 17. Звіт про результати здійснення процедури закупівлі",
      "content": "1. У звіті про результати здійснення процедури закупівлі за\nвстановленою формою, який зберігається замовником протягом трьох\nроків, обов'язково зазначаються:\nстислий опис предмета закупівлі;\nнайменування та адреси учасників, що подали тендерні\nпропозиції, кваліфікаційні пропозиції, найменування та адреса\nучасника, з яким укладено договір про закупівлю, а також ціна\nцього договору; ( Абзац третій частини першої статті 17 із\nзмінами, внесеними згідно із Законами N 434-IV ( 434-15 ) від\n16.01.2003, N 2664-IV ( 2664-15 ) від 16.06.2005 )\nціна і стислий опис інших основних умов кожної тендерної\nпропозиції та договору про закупівлю, а також додаткові умови,\nзапропоновані учасниками;\nстислий виклад критеріїв порівняння та оцінки тендерних\nпропозицій і визначення переможця процедури закупівлі;\nу разі відхилення окремих або всіх тендерних пропозицій -\nобгрунтування підстав відхилення;\nдата опублікування оголошення про заплановану закупівлю\n(оголошення про проведення попередньої кваліфікації учасників,\nоголошення щодо цінових пропозицій (котирувань) відповідно до\nстатті 8 цього Закону та оголошення (повідомлення) про результати\nпроведення торгів відповідно до статті 29-1 цього Закону чи дата\nвідправлення запрошення до участі в процедурах торгів з обмеженою\nучастю, закупівлі в одного учасника та дата повідомлення учасників\nпро результати проведеної процедури; { Абзац сьомий частини першої\nстатті 17 в редакції Закону N 434-IV ( 434-15 ) від 16.01.2003; із\nзмінами, внесеними згідно із Законами N 2664-IV ( 2664-15 ) від\n16.06.2005, N 3205-IV ( 3205-15 ) від 15.12.2005; в редакції\nЗакону N 424-V ( 424-16 ) від 01.12.2006 }\nвиклад причин і обставин, якими керувався замовник торгів під\nчас обрання іншої процедури закупівлі, ніж процедура відкритих\nторгів із зменшенням ціни, з обгрунтуванням її вибору;\nстислий виклад будь-яких запитів щодо роз'яснення\nкваліфікаційної або тендерної документації, відповідей на них, а\nтакож будь-яких змін цієї документації; ( Абзац дев'ятий частини\nпершої статті 17 із змінами, внесеними згідно із Законами N 434-IV\n( 434-15 ) від 16.01.2003, N 2664-IV ( 2664-15 ) від 16.06.2005 )\nу разі якщо в результаті торгів не було укладено договір про\nзакупівлю, - виклад підстав такого рішення;\nу разі відхилення тендерної пропозиції відповідно до положень\nцього Закону - виклад підстав для відхилення;\nвідомості про кваліфікацію учасників, що подали тендерні\nпропозиції; заявки на участь у попередній кваліфікації учасників\nабо запис про відсутність таких заявок; підстави застосування\nпопередньої кваліфікації учасників; подані оскарження, позови та\nрезультати їх розгляду; зупинення процедури закупівлі; склад\nтендерного комітету; ( Абзац тринадцятий частини першої статті 17\nіз змінами, внесеними згідно із Законом N 434-IV ( 434-15 ) від\n16.01.2003 )\nдата акцепту тендерної пропозиції та укладення договору про\nзакупівлю; { Частину першу статті 17 доповнено абзацом згідно із\nЗаконом N 434-IV ( 434-15 ) від 16.01.2003; із змінами, внесеними\nзгідно із Законом N 424-V ( 424-16 ) від 01.12.2006 }\nадреси обраних замовником інформаційних систем у мережі\nІнтернет та коди, присвоєні інформаційними системами у мережі\nІнтернет. { Частину першу статті 17 доповнено абзацом п'ятнадцятим\nзгідно із Законом N 3205-IV ( 3205-15 ) від 15.12.2005 }\nінформація про відсутність учасника - переможця процедури\nзакупівлі в реєстрі недобросовісних учасників; { Частину першу\nстатті 17 доповнено абзацом згідно із Законом N 424-V ( 424-16 )\nвід 01.12.2006 }\nінформація про наявність учасника - переможця процедури\nзакупівлі в тематичному каталозі учасників процедур закупівель.\n{ Частину першу статті 17 доповнено абзацом згідно із Законом\nN 424-V ( 424-16 ) від 01.12.2006 }\n( Частину другу статті 17 виключено на підставі Закону\nN 2188-IV ( 2188-15 ) від 18.11.2004 )\n2. З метою запобігання порушенням чинного законодавства, під\nчас оплати за договорами, укладеними за результатами процедур\nзакупівель, замовник до звіту про результати здійснення процедури\nзакупівлі обов'язково додає:\nкопії оголошення про заплановану закупівлю (оголошення про\nпроведення попередньої кваліфікації, оголошення щодо цінових\nпропозицій (котирувань), оголошення (повідомлення) про результати\nторгів, що були опубліковані у спеціалізованому друкованому засобі\nмасової інформації, завірені цим друкованим засобом, та в\nінформаційному бюлетені, що видає Тендерна палата України,\nзавірені Тендерною палатою України, а у випадках, якщо вартість\nдоговору перевищує суму, передбачену частиною третьою статті 8\nцього Закону, також копії оголошення про заплановану закупівлю та\nпро результати торгів, що були опубліковані у міжнародному\nінформаційному бюлетені, що видає Тендерна палата України,\nзавірені Тендерною палатою України; { Абзац другий частини другої\nстатті 17 із змінами, внесеними згідно із Законом N 424-V\n( 424-16 ) від 01.12.2006 }\nкопію документа, що підтверджує розміщення документів,\nпередбачених статтею 4-1 цього Закону, завірену інформаційною\nсистемою в мережі Інтернет.\nПід час оплати за договорами, укладеними підприємствами,\nбанки перевіряють наявність звіту про результати здійснення\nпроцедури закупівлі та інших документів, що підтверджують\nвиконання такими підприємствами вимог цього Закону. { Абзац\nчетвертий частини другої статті 17 із змінами, внесеними згідно із\nЗаконом N 424-V ( 424-16 ) від 01.12.2006 }\nУ разі здійснення торгів з обмеженою участю чи процедури\nзакупівлі в одного учасника органи казначейства (обслуговуючий\nбанк) не мають права здійснювати платежі з рахунку замовника\nзгідно з узятим зобов'язанням за договором, якщо закупівлю\nздійснено з порушенням вимог статті 14 цього Закону. Інформацію\nпро такі договори Державне казначейство України (обслуговуючий\nбанк) протягом двох робочих днів надсилає до правоохоронних\nорганів, а також до Комісії, Антимонопольного комітету України,\nТендерної палати України. { Частину другу статті 17 доповнено\nабзацом згідно із Законом N 424-V ( 424-16 ) від 01.12.2006 }\nЗвіт про результати процедури закупівлі (крім інформації, що\nмістить державну таємницю) протягом 10 календарних днів з дати\nйого затвердження оприлюднюється замовником в інформаційній\nсистемі у мережі Інтернет.\n3. Строк зберігання документів щодо здійснення процедур\nзакупівель має становити три роки. ( Статтю 17 доповнено частиною\nтретьою згідно із Законом N 2188-IV ( 2188-15 ) від 18.11.2004 )\nСтаття 17-1. Участь громадськості у формуванні та реалізації\nдержавної політики у сфері державних закупівель\n1. Громадяни, громадські організації, їх спілки беруть участь\nу формуванні та реалізації державної політики у сфері державних\nзакупівель шляхом:\nучасті в розробці, обговоренні проектів законодавчих та інших\nнормативно-правових актів у сфері державних закупівель;\nзабезпечення вільного доступу громадськості до інформації\nщодо витрачання державних коштів на закупівлю товарів, робіт та\nпослуг;\nзабезпечення гласності, відкритості, прозорості в діяльності\nКабінету Міністрів України, Антимонопольного комітету України,\nрозпорядників державних коштів у сфері державних закупівель;\nпроведення консультацій з громадськістю, врахування\nгромадської думки;\nналагодження системного діалогу Кабінету Міністрів України,\nАнтимонопольного комітету України, розпорядників державних коштів\nта громадськості;\nвикористання інших форм, передбачених чинним законодавством\nУкраїни.\n2. Кабінет Міністрів України, Антимонопольний комітет\nУкраїни, розпорядники державних коштів зобов'язані забезпечити\nналежне реагування на звернення громадян, громадських організацій\nта їх спілок.\n3. Громадяни, громадські організації та їх спілки не мають\nправа втручатися у визначення замовником переможця торгів.\n4. Однією з форм участі громадськості у формуванні та\nреалізації державної політики у сфері державних закупівель є\nТендерна палата України."
    },
    {
      "provision_ref": "art17-2",
      "section": "17-2",
      "title": "Стаття 17-2. Юридичний статус Тендерної палати України",
      "content": "1. Тендерна палата України є неприбутковою спілкою\nгромадських організацій, яка діє згідно з чинним законодавством\nУкраїни. Тендерна палата України не веде будь-якої підприємницької\nдіяльності і не має права надавати будь-які платні послуги, а діє\nвиключно з метою виконання завдань, поставлених перед нею цим\nЗаконом та її статутом. Діяльність Тендерної палати України є\nпрозорою для суспільства.\n2. Участь у Тендерній палаті України є добровільною.\n3. Тендерна палата України є юридичною особою, має власні\nпечатку, бланк, рахунки в банківських установах.\n4. Місцезнаходженням Тендерної палати України є місто Київ.\n{ Частина четверта статті 17-2 із змінами, внесеними згідно із\nЗаконом N 3205-IV ( 3205-15 ) від 15.12.2005 }"
    },
    {
      "provision_ref": "art17-3",
      "section": "17-3",
      "title": "Стаття 17-3. Цілі та завдання Тендерної палати України",
      "content": "1. Тендерна палата України функціонує з метою сприяння:\nрозвитку системи державних закупівель в Україні, прозорості\nдержавних закупівель, підвищенню ефективності та раціональності\nвитрачання державних коштів, забезпеченню інформаційно-методичного\nсупроводу державних закупівель, підвищенню конкуренції на ринку\nдержавних закупівель, формуванню сучасної інфраструктури державних\nзакупівель, підвищенню професійно-кваліфікаційного рівня\nспеціалістів з питань державних закупівель, здійсненню\nгромадського контролю. Тендерна палата України є незалежною у\nсвоїй діяльності.\n2. Тендерна палата України безкоштовно:\nрозробляє методичні матеріали щодо організації та проведення\nрозпорядниками державних коштів торгів (тендерів);\nнадає пропозиції щодо вдосконалення нормативно-правових актів\nу сфері державних закупівель;\nорганізовує конференції, \"круглі столи\", семінари з питань\nдержавних закупівель;\nмає право надавати висновки щодо скарг відповідно до статті\n37 цього Закону; { Абзац п'ятий частини другої статті 17-3 в\nредакції Закону N 3205-IV ( 3205-15 ) від 15.12.2005; із змінами,\nвнесеними згідно із Законом N 424-V ( 424-16 ) від 01.12.2006 }\nу разі надходження запиту від замовника, учасника,\nАнтимонопольного комітету України, контролюючих органів, інших\nдержавних органів, громадян, громадських організацій або\nсамостійно, в порядку здійснення громадського контролю, надає\nвідповідні висновки стосовно дотримання процедур державних\nзакупівель, а також має право надавати висновки щодо правомірності\nзастосування замовниками процедур закупівель згідно з цим Законом;\n{ Абзац шостий частини другої статті 17-3 із змінами, внесеними\nзгідно із Законом N 424-V ( 424-16 ) від 01.12.2006 }\nу разі надходження запиту від Верховної Ради України,\nнародних депутатів України, комітетів Верховної Ради України,\nтимчасових слідчих комісій Верховної Ради України, Кабінету\nМіністрів України, Антимонопольного комітету України, контролюючих\nорганів, інших державних органів, уповноважених здійснювати\nконтрольні функції, учасників, громадян, громадських організацій\nабо самостійно в порядку здійснення громадського контролю надає\nвисновки щодо ефективності використання замовниками державних\nкоштів на всіх стадіях закупівлі;\nпроводить правові, економічні дослідження у сфері державних\nзакупівель;\nнадає висновки з питань державних закупівель;\nаналізує ринки та ціни товарів, робіт та послуг у сфері\nдержавних закупівель;\nздійснює інші види діяльності, передбачені її статутом;\nрозробляє методики визначення суми збитків у разі\nнедотримання замовниками вимог чинного законодавства під час\nздійснення закупівель товарів, робіт і послуг за державні кошти;\n{ Частину другу статті 17-3 доповнено абзацом згідно із Законом\nN 3205-IV ( 3205-15 ) від 15.12.2005; в редакції Закону N 424-V\n( 424-16 ) від 01.12.2006 }\nздійснює заходи, пов'язані з навчанням та підвищенням\nкваліфікації з питань організації та здійснення процедур\nзакупівель, у тому числі за дистанційною формою, та видає\nвідповідні свідоцтва; { Частину другу статті 17-3 доповнено\nабзацом згідно із Законом N 3205-IV ( 3205-15 ) від 15.12.2005; в\nредакції Закону N 424-V ( 424-16 ) від 01.12.2006 }\nорганізовує спеціалізовані виставки, ярмарки, конференції,\nконкурси, спрямовані на забезпечення сталого розвитку ринку\nдержавних закупівель та вивчення ринків у сфері державних\nзакупівель. { Абзац частини другої статті 17-3 в редакції Закону\nN 424-V ( 424-16 ) від 01.12.2006 }\n3. Тендерна палата України не є суб'єктом владних повноважень\nта не здійснює організаційно-розпорядчих,\nадміністративно-управлінських функцій.\n4. Висновок Тендерної палати України надається також при\nздійсненні відповідними правоохоронними, іншими державними\nорганами перевірок законності здійснення державних закупівель за\nїх зверненнями, розгляді справ судом, в інших випадках,\nпередбачених чинним законодавством України.\n5. Висновок Тендерної палати України надається протягом\n30 календарних днів з дня отримання відповідного запиту в порядку,\nвстановленому Тендерною палатою України.\nЗ метою забезпечення здійснення громадського контролю у сфері\nдержавних закупівель замовник надсилає Тендерній палаті України в\nпаперовому або електронному вигляді тендерну (кваліфікаційну)\nдокументацію, протокол розкриття тендерних (кваліфікаційних,\nцінових) пропозицій, протокол оцінки та звіт про результати\nздійснення процедури закупівлі протягом трьох робочих днів з дати\nїх затвердження. { Частину п'яту статті 17-3 доповнено абзацом\nдругим згідно із Законом N 424-V ( 424-16 ) від 01.12.2006 }\n6. Тендерна палата України з метою забезпечення здійснення\nгромадського контролю у сфері державних закупівель має право на\nвсіх етапах здійснення державних закупівель запитувати та\nотримувати у замовників, учасників, інших осіб інформацію,\nдокументи та матеріали щодо діяльності тендерного комітету\nзамовника, здійснених замовником закупівель, стану виконання\nдоговорів про закупівлю на будь-якій стадії виконання. Замовники,\nучасники, інші особи протягом п'яти робочих днів з дати отримання\nвідповідного запиту мають надіслати Тендерній палаті України\nінформацію, завірені належним чином копії документів та\nматеріалів, за винятком тих, які містять охоронювану законом\nтаємницю.\nУ разі неможливості надати необхідні документи через їх\nзначний обсяг замовники, учасники, інші особи у строк, що не\nперевищує двох робочих днів з дати отримання відповідного запиту,\nзабезпечують безперешкодний доступ до цих документів та\nматеріалів, в тому числі їх копіювання. Відмова у наданні або\nненадання протягом визначеного цим Законом строку інформації,\nкопій документів та матеріалів є підставою для звернення Тендерної\nпалати України до правоохоронних органів і Комісії для вжиття ними\nзаходів згідно із законодавством.\n7. Відповідальність за повноту та достовірність наданих\nдокументів та матеріалів для підготовки та надання Тендерною\nпалатою України відповідних висновків покладається на сторону,\nякою надаються такі документи та матеріали.\n8. При виявленні під час розгляду та аналізу документів і\nматеріалів щодо здійснення державних закупівель порушень чинного\nзаконодавства у сфері державних закупівель, порушень під час\nздійснення відповідних перевірок контролюючими органами, а також у\nразі втручання у діяльність, перешкоджання діяльності, а також\nвчинення тиску на членів або працівників Тендерної палати України\nз боку будь-яких фізичних чи юридичних осіб Тендерна палата\nУкраїни має право: { Абзац перший частини восьмої статті 17-3 із\nзмінами, внесеними згідно із Законом N 424-V ( 424-16 ) від\n01.12.2006 }\nнаправляти інформацію у відповідні органи для вжиття ними\nналежних заходів;\nінформувати місцеві ради відповідного рівня, Верховну Раду\nАвтономної Республіки Крим, Верховну Раду України, комітети\nВерховної Ради України, Кабінет Міністрів України, Антимонопольний\nкомітет України та громадськість;\nоприлюднювати підготовлені висновки щодо виявлених порушень\nабо іншої інформації у засобах масової інформації, проводити\nгромадські слухання з цих питань.\nТендерна палата України у разі виявлення під час розгляду та\nаналізу документів і матеріалів щодо здійснення державних\nзакупівель ознак злочину має право передавати такі документи та\nматеріали до правоохоронних органів. { Частину восьму статті 17-3\nдоповнено абзацом згідно із Законом N 424-V ( 424-16 ) від\n01.12.2006 }\nТендерна палата України у разі виявлення порушень у сфері\nдержавних закупівель, які були допущені замовником або Комісією,\nабо контролюючими органами, а також у разі прийняття підзаконних\nнормативно-правових актів, що суперечать нормам цього Закону, з\nметою здійснення громадського контролю має право на звернення до\nсуду з позовом про оскарження рішень або висновків Комісії,\nрішень, дій або бездіяльності замовника, контролюючих органів або\nпідзаконних нормативно-правових актів, що суперечать нормам цього\nЗакону, з одночасним наданням до суду відповідного висновку щодо\nпорушеного питання. { Частину восьму статті 17-3 доповнено абзацом\nзгідно із Законом N 424-V ( 424-16 ) від 01.12.2006 }\nКопію позовної заяви Тендерна палата України надсилає\nзамовнику, а також до Державного казначейства України\n(обслуговуючого банку), а у разі необхідності - до правоохоронних\nорганів. Державне казначейство України (обслуговуючий банк) з\nмоменту надходження копії позовної заяви зобов'язані не\nздійснювати платежі з рахунку замовника згідно з узятим\nзобов'язанням за договором, укладеним за результатами процедури,\nяка оскаржується. { Частину восьму статті 17-3 доповнено абзацом\nзгідно із Законом N 424-V ( 424-16 ) від 01.12.2006 }\nІнформацію про оскарження рішень або висновків Комісії,\nрішень, дій або бездіяльності замовника, контролюючих органів або\nпідзаконних нормативно-правових актів, що суперечать нормам цього\nЗакону, Тендерна палата України публікує в інформаційному\nбюлетені, що видає Тендерна палата України, та оприлюднює на\nвласному Інтернет-сайті. { Частину восьму статті 17-3 доповнено\nабзацом згідно із Законом N 424-V ( 424-16 ) від 01.12.2006 }\nУ разі судового оскарження рішень, дій або бездіяльності\nзамовника, що суперечать нормам цього Закону, дія таких рішень\nпризупиняється до закриття провадження у справі або до набрання\nрішенням суду законної сили. { Частину восьму статті 17-3\nдоповнено абзацом згідно із Законом N 424-V ( 424-16 ) від\n01.12.2006 }\n9. Тендерна палата України безкоштовно сприяє:\nзалученню громадськості у сфері державних закупівель;\nврахуванню громадської думки при проведенні державної\nполітики у сфері державних закупівель;\nпроведенню публічних громадських обговорень з питань\nвитрачання державних коштів на закупівлю товарів, робіт і послуг;\nопрацюванню отриманих за результатами проведення консультацій\nз громадськістю пропозицій і зауважень з питань формування та\nреалізації державної політики у сфері державних закупівель.\n10. Тендерна палата України виступає засновником\nінформаційного бюлетеня, міжнародного інформаційного бюлетеня,\nінших засобів масової інформації. { Абзац частини десятої статті\n17-3 із змінами, внесеними згідно із Законом N 424-V ( 424-16 )\nвід 01.12.2006 }\nТендерна палата України видає щомісячний збірник методичних\nматеріалів \"Збірник методичних матеріалів з питань державних\nзакупівель України\", в якому підлягає опублікуванню, у тому числі,\nінформація про діяльність Комісії та результати її діяльності.\nПерелік матеріалів для включення до збірника затверджується\nКомісією. { Частину десяту статті 17-3 доповнено абзацом згідно із\nЗаконом N 424-V ( 424-16 ) від 01.12.2006 }\nЗа зверненням Комісії Тендерна палата України здійснює\nінформаційно-методологічне забезпечення діяльності Комісії\nвідповідно до цього Закону. { Частину десяту статті 17-3 доповнено\nабзацом згідно із Законом N 424-V ( 424-16 ) від 01.12.2006 }\nЗ метою вивчення ринку продукції та сприяння створенню\nконкурентного середовища у сфері державних закупівель Тендерна\nпалата України видає тематичний каталог учасників процедур\nзакупівель (далі - каталог) із загальнодержавною сферою\nрозповсюдження, в якому публікується, у тому числі, інформація\nщодо учасників, ринків та цін товарів, робіт і послуг у сфері\nдержавних закупівель, інформація, передбачена статтями 16, 16-1,\nінша інформація щодо здійснення державних закупівель. Каталог\nвидається у друкованому та електронному вигляді. { Частину десяту\nстатті 17-3 доповнено абзацом згідно із Законом N 424-V ( 424-16 )\nвід 01.12.2006 - набирає чинності з 1 вересня 2007 року }\nДо каталогу включаються фізичні та юридичні особи на підставі\nїх звернення. У зверненні зазначаються такі відомості: повне\nнайменування, юридична та фактична адреса, прізвище, ім'я, по\nбатькові керівника, телефон, ідентифікаційний код за Єдиним\nдержавним реєстром підприємств та організацій України (для\nюридичних осіб) або прізвище, ім'я, по батькові, місце проживання,\nтелефон, ідентифікаційний номер за Державним реєстром фізичних\nосіб - платників податків та інших обов'язкових платежів (для\nфізичних осіб); свідоцтво про державну реєстрацію; дозвіл та/або\nліцензія на провадження відповідної діяльності у випадках,\nпередбачених законодавством; інші документи, що підтверджують\nреєстрацію (для нерезидентів); досвід (за винятком новостворених\nсуб'єктів); види товарів, робіт чи послуг, які поставляє (виконує)\nфізична чи юридична особа; інша інформація. Відповідальність за\nдостовірність інформації несе особа, що звертається. { Частину\nдесяту статті 17-3 доповнено абзацом згідно із Законом N 424-V\n( 424-16 ) від 01.12.2006 - набирає чинності з 1 вересня 2007\nроку }\nІнформація про фізичну чи юридичну особу включається до\nкаталогу протягом п'яти робочих днів з дати надходження звернення.\nТендерна палата України має право звернутися до контролюючих,\nправоохоронних та інших державних органів для перевірки\nінформації, зазначеної у зверненні. У такому разі строк включення\nінформації про фізичну чи юридичну особу до каталогу подовжується\nдо 30 робочих днів. Виявлення фактів надання фізичною чи юридичною\nособою будь-якої недостовірної інформації є підставою для\nневключення інформації до каталогу. Рішення про відмову у\nвключенні до каталогу може бути оскаржене фізичною чи юридичною\nособою до Комісії або до суду. Інформація, зазначена в каталозі,\nоновлюється щорічно. Інформація про фізичну чи юридичну особу\nвключається до каталогу строком на один рік, із завершенням якого\nпідлягає оновленню. { Частину десяту статті 17-3 доповнено абзацом\nзгідно із Законом N 424-V ( 424-16 ) від 01.12.2006 - набирає\nчинності з 1 вересня 2007 року }\nІнформація, зазначена в каталозі, використовується замовником\nв порядку, визначеному цим Законом, під час організації та\nпроведення процедур закупівель. { Частину десяту статті 17-3\nдоповнено абзацом згідно із Законом N 424-V ( 424-16 ) від\n01.12.2006 - набирає чинності з 1 вересня 2007 року }\n11. Тендерна палата України безкоштовно забезпечує Верховну\nРаду України, народних депутатів України, комітети Верховної Ради\nУкраїни, тимчасові слідчі комісії Верховної Ради України, Кабінет\nМіністрів України та Антимонопольний комітет України\nінформаційно-аналітичними матеріалами щодо державних закупівель, у\nразі необхідності надає відповідні висновки та матеріали.\n12. Діяльність Тендерної палати України, а також результати\nтакої діяльності, у тому числі висновки, інші документи Тендерної\nпалати України можуть бути оскаржені виключно у судовому порядку\nвідповідно до закону."
    },
    {
      "provision_ref": "art17-4",
      "section": "17-4",
      "title": "Стаття 17-4. Керівні та контролюючий органи",
      "content": "1. Керівними органами Тендерної палати України є її з'їзд та\nправління.\n2. Контролюючим органом Тендерної палати України є її\nревізійна комісія.\n3. Повноваження керівних та контролюючого органів Тендерної\nпалати України визначаються статутом Тендерної палати України та\nцим Законом.\nСтаття 17-5. Наглядова рада та державний нагляд за діяльністю\nТендерної палати України\n1. До складу Наглядової ради Тендерної палати України входять\nтри представники від Антимонопольного комітету України та по\nодному представнику від Міністерства фінансів України,\nМіністерства юстиції України, Головного контрольно-ревізійного\nуправління України, Рахункової палати, Державного казначейства\nУкраїни, а також три народних депутати України за поданням\nпрофільного Комітету Верховної Ради України, до предмета відання\nякого належать питання регулювання ринку державних закупівель.\nТендерна палата України своїм рішенням може вводити до складу\nНаглядової ради інших осіб.\n4. Члени Наглядової ради не можуть бути членами правління\nТендерної палати України.\n5. Члени Наглядової ради виконують свої функції на\nгромадських засадах.\n6. Наглядова рада є дорадчим органом.\n7. Наглядова рада:\nдає рекомендації та пропозиції правлінню Тендерної палати\nУкраїни щодо забезпечення ефективної роботи Тендерної палати\nУкраїни;\nзатверджує своїм рішенням регламент роботи Наглядової ради;\nу разі потреби вимагає скликання з'їзду;\nздійснює в межах своїх повноважень нагляд за дотриманням\nТендерною палатою України вимог цього Закону;\nбере участь у громадських обговореннях та слуханнях;\nсприяє виконанню Тендерною палатою України своїх завдань та\nфункцій;\nвиконує інші функції, передбачені статутом Тендерної палати\nУкраїни та цим Законом.\n8. Наглядова рада діє виключно в межах повноважень,\nпередбачених статутом Тендерної палати України та цим Законом.\nРекомендації Наглядової ради є обов'язковими для врахування\nТендерною палатою України у частині, що не суперечить закону.\n( Закон доповнено розділом II-1 згідно із Законом N 2664-IV\n( 2664-15 ) від 16.06.2005 )\nР о з д і л III\n\nПРОЦЕДУРИ ВІДКРИТИХ ТОРГІВ ІЗ ЗМЕНШЕННЯМ ЦІНИ\nТА ТОРГІВ З ОБМЕЖЕНОЮ УЧАСТЮ\nСтаття 18. Умови застосування процедур відкритих торгів із\nзменшенням ціни та торгів з обмеженою участю\nщодо закупівлі товарів, робіт, послуг\n1. Під час проведення відкритих торгів із зменшенням ціни\nтендерні пропозиції мають право надавати всі заінтересовані\nучасники, інформацію про яких включено до каталогу, запрошені\nзамовником шляхом публікації оголошення відповідно до положень\nстатей 4-1 та 8 цього Закону.\n2. Під час проведення торгів з обмеженою участю тендерні\nпропозиції мають право надавати лише ті учасники, інформацію про\nяких включено до каталогу, які запрошені замовником взяти участь у\nпроцедурі закупівлі.\n3. Процедури торгів з обмеженою участю можуть застосовуватися\nу разі, якщо:\nтовари, роботи чи послуги через їх складний або\nспеціалізований характер можуть бути запропоновані обмеженою\nкількістю учасників.\n4. Під час проведення торгів з обмеженою участю замовник\nзапрошує до участі у процедурі закупівлі учасників, інформацію про\nяких включено до каталогу, кількість яких могла б забезпечити\nвибір найбільш вигідної пропозиції та конкуренцію, але не менше\nтрьох.\nСтаття 18-1. Попередня кваліфікація при проведенні торгів з\nобмеженою участю\n1. Замовник при проведенні торгів з обмеженою участю має\nправо здійснити попередню кваліфікацію учасників.\n2. Інформація про здійснення попередньої кваліфікації\nучасників оприлюднюється та публікується замовниками згідно з\nстаттями 4-1 і 8 цього Закону.\n3. В оголошенні про здійснення попередньої кваліфікації\nучасників обов'язково зазначаються:\nнайменування та юридична адреса замовника;\nвид, кількість та місце поставки товарів, вид та місце\nвиконання робіт або вид та місце надання послуг;\nстроки поставки товарів, виконання робіт, надання послуг;\nспособи та місце отримання кваліфікаційної документації та\nрозмір плати за неї (якщо таку плату встановлено);\nмісце та строк подання кваліфікаційних пропозицій;\nмісце та дата розкриття кваліфікаційних пропозицій;\nадреси обраних замовником інформаційних систем у мережі\nІнтернет та кодів, присвоєних інформаційними системами у мережі\nІнтернет;\nреєстраційний рахунок, який відкритий в органах Державного\nказначейства України (для підприємств - найменування, МФО\nобслуговуючого банку та повний перелік відкритих поточних\nрахунків). { Частину третю статті 18-1 доповнено абзацом згідно із\nЗаконом N 424-V ( 424-16 ) від 01.12.2006 }\n4. Кваліфікаційна документація надається (надсилається)\nучаснику протягом трьох робочих днів з дня її оплати або з дня\nотримання відповідного запиту, якщо плату не було встановлено.\nДокумент для оплати кваліфікаційної документації надсилається або\nнадається учаснику у дводенний термін з дня отримання від нього\nвідповідного запиту. Кваліфікаційна документація обов'язково\nмістить:\nінструкції щодо підготовки та подання кваліфікаційної\nпропозиції;\nкваліфікаційні вимоги;\nстислий виклад критеріїв та процедури оцінки відповідності\nкваліфікаційним вимогам;\nінформацію про документи, необхідні учаснику для\nпідтвердження відповідності встановленим кваліфікаційним вимогам;\nінформацію про необхідні технічні та якісні характеристики\nпредмета закупівлі, у тому числі:\n- відповідну технічну специфікацію, плани, креслення,\nмалюнки;\n- кількість товару;\n- місце, де мають бути виконані роботи чи надані послуги;\n- додаткові послуги, які мають бути надані;\n- строки поставки товарів, виконання робіт, надання послуг;\nопис окремої частини або частин предмета закупівлі (лота),\nщодо яких можуть бути подані тендерні пропозиції у разі, якщо\nучасникам дозволяється подати тендерні пропозиції тільки стосовно\nчастини товарів, робіт чи послуг, що закуповуються;\nзазначення мови (мов), якою (якими) мають бути складені\nкваліфікаційні пропозиції;\nзазначення способу, місця та кінцевого строку подання\nкваліфікаційних пропозицій;\nвиклад процедури надання роз'яснень щодо кваліфікаційної\nдокументації, а також повідомлення про намір замовника провести\nзбори учасників;\nзазначення місця, дати та часу розкриття кваліфікаційних\nпропозицій;\nзазначення прізвища, посади та адреси однієї чи кількох\nпосадових осіб або інших працівників замовника, уповноважених\nздійснювати зв'язок з учасниками;\nіншу інформацію, яку замовник вважає за необхідне включити до\nкваліфікаційної документації.\nКваліфікаційна документація затверджується тендерним\nкомітетом замовника до подання оголошення про проведення\nпопередньої кваліфікації. { Частину четверту статті 18-1 доповнено\nабзацом згідно із Законом N 424-V ( 424-16 ) від 01.12.2006 }\n5. Технічна специфікація, плани, креслення, малюнки чи описи\nпредмета закупівлі, що вимагаються замовником, повинні містити:\nдетальний опис товарів, робіт, послуг, що закуповуються, з\nвикладенням об'єктивних технічних та якісних характеристик;\nвимоги щодо технічних характеристик функціонування предмета\nзакупівлі у разі, якщо опис скласти неможливо або коли доцільнішим\nє наведення таких показників;\nпосилання на стандартні характеристики, вимоги, умовні\nпозначення та термінологію товарів, робіт чи послуг, що\nзакуповуються, з використанням існуючих міжнародних або\nнаціональних стандартів, норм та правил.\n6. Технічна специфікація не повинна містити посилань на\nконкретні торговельну марку чи фірму, патент, конструкцію або тип\nпредмета закупівлі, джерело його походження або виробника. У разі\nколи таке посилання є необхідним, специфікація повинна містити\nвираз \"або еквівалент\".\n7. Кваліфікаційні пропозиції подаються без зазначення ціни.\nСтрок подання кваліфікаційних пропозицій повинен становити не\nменше 15 календарних днів. Замовник здійснює відбір учасників для\nподальшої участі у процедурі торгів з обмеженою участю виключно на\nпідставі їх відповідності умовам, зазначеним у кваліфікаційній\nдокументації, протягом 14 календарних днів з дати розкриття\nкваліфікаційних пропозицій.\nРозкриття кваліфікаційних пропозицій учасників відбувається\nу день закінчення строку їх подання у час та у місці, що зазначені\nв інформації про проведення попереднього кваліфікаційного відбору.\nДо участі у процедурі розкриття кваліфікаційних пропозицій\nзамовником допускаються всі учасники, інформацію про яких включено\nдо каталогу, що подали кваліфікаційні пропозиції, або їх\nуповноважені представники. Під час розкриття кваліфікаційних\nпропозицій замовником перевіряються наявність усіх необхідних\nдокументів, передбачених кваліфікаційною документацією щодо їх\nпідготовки, правильність їх оформлення. Зазначена інформація, а\nтакож найменування та адреса кожного учасника оголошуються. Під\nчас розкриття кваліфікаційних пропозицій складається протокол за\nвизначеною Антимонопольним комітетом України формою, копія якого\nнадається всім учасникам протягом одного робочого дня після\nотримання від учасника відповідного запиту. Ці відомості\nзазначаються у звіті про результати проведення процедури\nзакупівлі. { Частину сьому статті 18-1 доповнено абзацом другим\nзгідно із Законом N 3205-IV ( 3205-15 ) від 15.12.2005; із\nзмінами, внесеними згідно із Законом N 424-V ( 424-16 ) від\n01.12.2006 }\n8. Замовник протягом п'яти календарних днів після завершення\nпопередньої кваліфікації учасників повідомляє кожного учасника, що\nбрав у ній участь, про результати її здійснення.\n9. До подальшої участі у процедурі торгів з обмеженою участю\nзапрошуються лише ті учасники, інформацію про яких включено до\nкаталогу, які пройшли відбір за результатами здійснення\nпопередньої кваліфікації учасників. Строк подання тендерних\nпропозицій після проведення попередньої кваліфікації учасників\nповинен становити не менше 10 календарних днів. { Частина дев'ята\nстатті 18-1 із змінами, внесеними згідно із Законом N 424-V\n( 424-16 ) від 01.12.2006 }\n( Закон доповнено статтею 18-1 згідно із Законом N 2664-IV\n( 2664-15 ) від 16.06.2005 )\nСтаття 19. Інформування учасників про проведення процедури\nвідкритих торгів із зменшенням ціни та торгів з\nобмеженою участю\n1. В оголошенні про проведення відкритих торгів із зменшенням\nціни та запрошенні до участі у процедурі торгів з обмеженою участю\nобов'язково зазначаються: ( Абзац перший частини першої статті 19\nіз змінами, внесеними згідно із Законом N 434-IV ( 434-15 ) від\n16.01.2003 )\nнайменування та юридична адреса замовника торгів;\nвид, кількість та місце поставки товарів або вид і місце\nпроведення робіт або надання послуг;\nстрок поставки товарів, виконання робіт або надання послуг;\nкваліфікаційні вимоги, яким повинні відповідати учасники;\nспособи та місце отримання тендерної документації та розмір\nплати за неї (якщо таку плату встановлено замовником);\nмісце та строк подання тендерних пропозицій;\nмісце та дата розкриття тендерних пропозицій;\nумови надання тендерного забезпечення та способи зв'язку для\nотримання додаткової інформації; ( Частину першу статті 19\nдоповнено абзацом згідно із Законом N 434-IV ( 434-15 ) від\n16.01.2003; із змінами, внесеними згідно із Законом N 2188-IV\n( 2188-15 ) від 18.11.2004 )\nадреси обраних замовником інформаційних систем у мережі\nІнтернет та коди, присвоєні інформаційними системами у мережі\nІнтернет (у разі здійснення процедури відкритих торгів із\nзменшенням ціни, двоступеневих торгів, редукціону); { Частину\nпершу статті 19 доповнено абзацом одинадцятим згідно із Законом\nN 2188-IV ( 2188-15 ) від 18.11.2004; із змінами, внесеними згідно\nіз Законами N 3205-IV ( 3205-15 ) від 15.12.2005, N 424-V\n( 424-16 ) від 01.12.2006 }\nреєстраційний рахунок, який відкритий в органах Державного\nказначейства України (для підприємств - найменування, МФО\nобслуговуючого банку та повний перелік відкритих поточних\nрахунків). { Частину першу статті 19 доповнено абзацом згідно із\nЗаконом N 424-V ( 424-16 ) від 01.12.2006 }\n( Частину другу статті 19 виключено на підставі Закону\nN 434-IV ( 434-15 ) від 16.01.2003 )\n3. Строк для подання тендерних пропозицій має становити\n30 календарних днів від дати опублікування оголошення про\nпроведення торгів в інформаційному бюлетені, що видає Тендерна\nпалата України, чи відправлення запрошення до участі в них. В\nокремих випадках цей строк може бути скорочено до 15 календарних\nднів (до 10 календарних днів - у разі проведення процедури торгів\nз обмеженою участю). Причини скорочення строку викладаються у\nзвіті; вони не повинні свідчити про наміри замовника послабити\nконкуренцію між учасниками.\nУ разі потреби замовник має право продовжити строк подання\nтендерних пропозицій, але не більше ніж на 60 календарних днів.\n{ Частину третю статті 19 доповнено абзацом другим згідно із\nЗаконом N 424-V ( 424-16 ) від 01.12.2006 }"
    },
    {
      "provision_ref": "art20",
      "section": "20",
      "title": "Стаття 20. Порядок надання тендерної документації",
      "content": "1. Тендерна документація надається (надсилається) учаснику\nторгів протягом трьох робочих днів з моменту її оплати. Документ\nдля оплати тендерної документації надсилається або надається\nучаснику в триденний термін з дня отримання від нього відповідного\nзапиту. Надання тендерної документації, визначення її вартості та\nпорядок розрахунків здійснюються відповідно до положень цивільного\nзаконодавства. ( Частина перша статті 20 в редакції Законів\nN 434-IV ( 434-15 ) від 16.01.2003, N 2188-IV ( 2188-15 ) від\n18.11.2004 )\n2. У разі проведення торгів з обмеженою участю на закупівлю\nтоварів і послуг замовник може надсилати тендерну документацію\nодночасно із запрошенням до участі у торгах. ( Частина друга\nстатті 20 в редакції Закону N 434-IV ( 434-15 ) від 16.01.2003 )\n3. ( Частину третю статті 20 виключено на підставі Закону\nN 2188-IV ( 2188-15 ) від 18.11.2004 )\n4. У разі проведення торгів на закупівлю робіт тендерна\nдокументація надсилається після попередньої оплати учасником\nвитрат на її підготовку.\n( Частину п'яту статті 20 виключено на підставі Закону\nN 434-IV ( 434-15 ) від 16.01.2003 )"
    },
    {
      "provision_ref": "art21",
      "section": "21",
      "title": "Стаття 21. Тендерна документація",
      "content": "1. Тендерна документація повинна містити:\nінструкцію щодо підготовки тендерних пропозицій;\nперелік критеріїв, які висуваються тендерним комітетом з\nметою оцінки відповідності учасників встановленим кваліфікаційним\nвимогам;\nінформацію про необхідність документального підтвердження\nвідповідності учасників встановленим кваліфікаційним вимогам;\nінформацію про характер і необхідні технічні та якісні\nхарактеристики предмета закупівлі, у тому числі:\n- відповідну технічну специфікацію, плани, креслення,\nмалюнки, підготовлені відповідно до частин другої та третьої цієї\nстатті;\n- кількість товару;\n- місце, де мають бути виконані роботи чи надані послуги;\n- додаткові послуги, які мають бути надані;\n- строки поставки товарів, виконання робіт, надання послуг;\nперелік критеріїв та методику їх оцінки для визначення\nнайкращої тендерної пропозиції;\nзазначення основних умов, які обов'язково будуть включені до\nдоговору про закупівлю; ( Абзац дванадцятий частини першої статті\n21 із змінами, внесеними згідно із Законом N 2188-IV ( 2188-15 )\nвід 18.11.2004 )\nопис окремої частини або частин предмета закупівлі, щодо яких\nможуть бути подані тендерні пропозиції у разі, якщо учасникам\nдозволяється подати тендерні пропозиції тільки стосовно частини\nтоварів, робіт чи послуг, що закуповуються;\nспосіб оцінки і порівняння альтернативних тендерних\nпропозицій;\nметодику розрахунку ціни тендерної пропозиції із зазначенням\nтого, чи повинна вона включати інші елементи, крім вартості самих\nтоварів, робіт чи послуг, наприклад, витрати на транспортування,\nстрахування, навантаження, розвантаження, сплату митних тарифів,\nподатків тощо;\nінформацію про валюту (валюти), у якій (яких) має бути\nрозрахована і зазначена ціна тендерної пропозиції;\nзазначення мови (мов), якою (якими) мають бути складені\nтендерні пропозиції;\nвимоги замовника щодо надання тендерного забезпечення та\nзабезпечення виконання договору про закупівлю;\nумови повернення чи неповернення тендерного забезпечення;\nзазначення способу, місця та кінцевого строку подання\nтендерних пропозицій;\nвиклад процедури надання роз'яснень щодо тендерної\nдокументації, а також повідомлення про намір замовника провести\nзбори учасників;\nзазначення строку, протягом якого тендерні пропозиції\nвважаються дійсними;\nзазначення місця, дати та часу розкриття тендерних\nпропозицій;\nзазначення прізвища, посади та адреси однієї чи кількох\nпосадових осіб або інших працівників замовника, уповноважених\nздійснювати зв'язок із учасниками;\nінформацію про додаткові умови, необхідні для акцепту\nтендерної пропозиції;\nіншу інформацію, яку замовник вважає за необхідне включити\nдо тендерної документації; ( Частину першу статті 21 доповнено\nабзацом двадцять шостим згідно із Законом N 2664-IV ( 2664-15 )\nвід 16.06.2005 )\nшкалу розрахунку кроку торгів чи редукціону. { Частину першу\nстатті 21 доповнено абзацом згідно із Законом N 424-V ( 424-16 )\nвід 01.12.2006 }\n2. Технічна специфікація, плани, креслення, малюнки чи описи\nпредмета закупівлі, що вимагаються замовником, повинні містити:\nдетальний опис товарів, робіт, послуг, що закуповуються, з\nвикладенням об'єктивних технічних та якісних характеристик;\nвимоги щодо технічних характеристик функціонування предмета\nзакупівлі у разі, якщо опис скласти неможливо або коли доцільнішим\nє наведення таких показників;\nпосилання на стандартні характеристики, вимоги, умовні\nпозначення та термінологію товарів, робіт чи послуг, що\nзакуповуються з використанням існуючих міжнародних або\nнаціональних стандартів, норм та правил.\n3. Технічна специфікація не повинна містити посилань на\nконкретні торговельну марку чи фірму, патент, конструкцію або тип\nпредмета закупівлі, джерело його походження або виробника. У разі\nколи таке посилання є необхідним, специфікація повинна містити\nвираз \"або еквівалент\".\n4. У тендерній документації можуть визначатися\nвзаємовідносини та розрахунки між замовником, експертами,\nконсультантами, учасниками, інформаційними системами в мережі\nІнтернет відповідно до цивільного законодавства. ( Статтю 21\nдоповнено частиною четвертою згідно із Законом N 2664-IV\n( 2664-15 ) від 16.06.2005 )\n5. Тендерна документація не повинна містити вимог, що\nобмежують конкуренцію та призводять до дискримінації учасників.\n( Статтю 21 доповнено частиною п'ятою згідно із Законом N 2664-IV\n( 2664-15 ) від 16.06.2005 )\n6. Тендерна документація затверджується тендерним комітетом\nзамовника до подання оголошення про заплановану закупівлю.\nРедакції видань, що здійснюють публікацію про заплановану\nзакупівлю чи про проведення попередньої кваліфікації учасників\nвідповідно до статті 8 цього Закону, при прийнятті таких оголошень\nзобов'язані перевіряти виконання замовниками вимог щодо наявності\nзатвердженої тендерної (кваліфікаційної) документації. У разі\nневиконання або порушення замовниками вимог щодо наявності\nзатвердженої тендерної (кваліфікаційної) документації редакції\nвидань, що здійснюють публікацію про заплановану закупівлю чи про\nпроведення попередньої кваліфікації учасників, мають право не\nприймати оголошення для публікації.\nСтаття 22. Надання роз'яснень щодо тендерної документації та\nвнесення до неї змін\n1. Учасник має право не пізніше ніж за сім календарних\nднів до закінчення строку подання тендерних пропозицій звернутися\nдо замовника за роз'ясненнями щодо тендерної документації.\nЗамовник протягом трьох робочих днів повинен дати відповідь на\nзапит учасника.\n2. Не пізніше ніж за три робочих дні до закінчення строку\nподання тендерних пропозицій замовник має право з власної\nініціативи чи за результатами запитів учасників внести зміни до\nтендерної документації, при цьому продовживши строк подання та\nрозкриття тендерних пропозицій, та повідомити про зазначені зміни\nписьмово всіх учасників, яким замовник надав тендерну\nдокументацію. ( Частина друга статті 22 із змінами, внесеними\nзгідно із Законом N 2664-IV ( 2664-15 ) від 16.06.2005 )\n3. Якщо замовник проводить збори з метою роз'яснення\nбудь-яких запитів щодо тендерної документації, він повинен вести\nпротокол цих зборів з викладенням у ньому всіх роз'яснень щодо\nзапитів і надіслати його всім учасникам, яким було надано\nтендерну документацію, незалежно від їх присутності на зборах.\n4. У разі несвоєчасного подання замовником роз'яснень щодо\nзмісту тендерної документації, її змін або якщо внесені до\nтендерної документації зміни є суттєвими, замовник повинен\nпродовжити строк подання тендерних пропозицій. Рішення про\nпродовження строку подання тендерних пропозицій приймається\nзамовником з урахуванням того, що такий строк повинен бути\nдостатнім для врахування учасниками зазначених змін, доповнень\nабо роз'яснень та своєчасного подання тендерних пропозицій, але не\nменшим ніж три робочих дні. ( Частина четверта статті 22 із\nзмінами, внесеними згідно із Законом N 434-IV ( 434-15 ) від\n16.01.2003 )"
    },
    {
      "provision_ref": "art23",
      "section": "23",
      "title": "Стаття 23. Забезпечення тендерної пропозиції",
      "content": "1. Замовник зобов'язаний зазначити у тендерній документації\nвимоги щодо надання тендерного забезпечення, його розмірів, а\nтакож випадки, коли тендерне забезпечення не повертається\nучаснику.\nВимога щодо надання тендерного забезпечення є обов'язковою,\nякщо загальна вартість предмета закупівлі перевищує суму 100 тисяч\nгривень для товарів і послуг та 500 тисяч гривень для робіт.\n{ Частину першу статті 23 доповнено абзацом другим згідно із\nЗаконом N 424-V ( 424-16 ) від 01.12.2006 }\n2. Учасник під час подання тендерної пропозиції одночасно\nвносить тендерне забезпечення, розмір якого становить один\nвідсоток очікуваної вартості у разі проведення торгів на закупівлю\nробіт та п'ять відсотків у разі проведення торгів на закупівлю\nтоварів чи послуг на умовах, визначених тендерною документацією. В\nразі, якщо тендерні пропозиції можуть подаватися щодо частини\nпредмета закупівлі (лота), розмір тендерного забезпечення\nвстановлюється замовником виходячи з очікуваної вартості предмета\nзакупівлі по кожному лоту.\n3. У разі надання тендерного забезпечення у формі депозиту\nзамовник повертає учаснику всю суму депозиту разом з нарахованими\nвідсотками банку, в якому було розміщено депозит. ( Статтю 23\nдоповнено частиною третьою згідно із Законом N 434-IV ( 434-15 )\nвід 16.01.2003 )\n4. У разі якщо тендерне забезпечення буде вноситися за\nучасника будь-яким іншим підприємством, установою чи\nорганізацією, учасник повинен погодити таке рішення із замовником\nдо подання тендерної пропозиції. Учасники процедур закупівлі -\nбюджетні установи та організації можуть подавати тендерне\nзабезпечення у будь-якій прийнятній для них та замовника формі, що\nне суперечить чинному законодавству.\n5. Тендерне забезпечення не повертається замовником у разі:\nвідкликання або зміни тендерної пропозиції учасником після\nзакінчення строку її подання;\nнепідписання учасником, що став переможцем торгів, договору\nпро закупівлю всупереч вимогам тендерної документації;\nневиконання інших вимог, передбачених тендерною\nдокументацією.\n( Частина п'ята статті 23 в редакції Закону N 2664-IV ( 2664-15 )\nвід 16.06.2005 )\n6. Замовник не може претендувати на тендерне забезпечення і\nповинен повернути відповідну суму учаснику протягом\n10 календарних днів з дня настання підстави для повернення\nтендерного забезпечення у разі:\nзакінчення строку дії забезпечення тендерної пропозиції,\nзазначеного у тендерній документації;\nукладення договору про закупівлю з учасником, що став\nпереможцем торгів;\nвідкликання тендерної пропозиції до закінчення строку її\nподання, якщо це передбачено у тендерній документації;\nзакінчення процедур закупівлі без укладення договору про\nзакупівлю з жодним із учасників, що подали тендерні пропозиції.\n7. Кошти, що надійшли як тендерне забезпечення (у разі коли\nвони не повертаються учаснику), підлягають перерахуванню до\nдоходів загального фонду відповідного бюджету."
    },
    {
      "provision_ref": "art24",
      "section": "24",
      "title": "Стаття 24. Порядок подання тендерних пропозицій",
      "content": "1. Тендерна пропозиція подається у письмовій формі за\nпідписом уповноваженої посадової особи учасника у запечатаному\nконверті або в іншій формі, зазначеній у тендерних документах. На\nзапит учасника замовник підтверджує отримання його тендерної\nпропозиції із зазначенням дати та часу отримання.\nКожен учасник має право подати тільки одну тендерну\nпропозицію (у тому числі до визначеного у тендерній документації\nлота), а також може подати альтернативну тендерну пропозицію, якщо\nце передбачено тендерною документацією. Одержана тендерна\nпропозиція вноситься замовником до реєстру, форма якого\nвизначається Антимонопольним комітетом України. ( Частину першу\nстатті 24 доповнено абзацом другим згідно із Законом N 2664-IV\n( 2664-15 ) від 16.06.2005 )\n2. Тендерна пропозиція обов'язково супроводжується\nдокументом, що підтверджує надання учасником тендерного\nзабезпечення. ( Частина друга статті 24 із змінами, внесеними\nзгідно із Законом N 2188-IV ( 2188-15 ) від 18.11.2004 )\n3. Тендерні пропозиції, отримані замовником після закінчення\nстроку їх подання, не розкриваються і повертаються учасникам, що\nїх подали.\n4. Замовник має право до закінчення встановленого строку\nподання тендерних пропозицій прийняти рішення про його продовження\nу разі, якщо один чи більше учасників не можуть подати свої\nтендерні пропозиції до зазначеного строку через об'єктивні\nпричини. Повідомлення про продовження строку, можливі зміни місця\nта процедури розкриття тендерних пропозицій негайно надсилається\nкожному учаснику, якому було надано тендерну документацію.\n5. Тендерні пропозиції залишаються дійсними впродовж\nзазначеного у тендерній документації строку. До закінчення цього\nстроку замовник має право вимагати від учасників продовження дії\nтендерних пропозицій.\nУчасник має право:\nвідхилити таку вимогу, не втрачаючи при цьому наданого ним\nтендерного забезпечення;\nпогодитися з вимогою та продовжити строк дії наданих ним\nтендерної пропозиції та тендерного забезпечення.\n6. Учасники, які не продовжують строку дії своїх тендерних\nзабезпечень, вважаються такими, що відхилили вимогу щодо\nпродовження дії своїх тендерних пропозицій.\n7. Якщо інше не передбачено тендерною документацією,\nучасник має право внести зміни або відкликати свою тендерну\nпропозицію до закінчення строку її подання без втрати свого\nтендерного забезпечення. Такі зміни чи заява про відкликання\nтендерної пропозиції можуть бути враховані у разі, якщо вони\nотримані замовником до закінчення строку подання тендерних\nпропозицій."
    },
    {
      "provision_ref": "art25",
      "section": "25",
      "title": "Стаття 25. Забезпечення виконання договору про закупівлю",
      "content": "1. Під час здійснення закупівлі товарів, робіт, послуг\nзамовник має право вимагати від учасника - переможця процедури\nзакупівлі внесення ним під час укладення договору про закупівлю\nзабезпечення його виконання згідно з умовами, зазначеними в\nтендерній документації. Замовник повертає учаснику забезпечення\nвиконання договору про закупівлю відповідно до умов, зазначених у\nцьому договорі. Учасники процедур закупівлі - бюджетні установи та\nорганізації можуть подавати забезпечення виконання договору у\nбудь-якій прийнятній для них та замовника формі, що не суперечить\nчинному законодавству.\n2. Розмір забезпечення виконання договору про закупівлю\nстановить 15 відсотків його кошторисної вартості під час\nздійснення закупівлі товарів і послуг та відповідно 5 відсотків у\nразі закупівлі робіт.\n( Частина друга статті 25 із змінами, внесеними згідно із Законом\nN 2188-IV ( 2188-15 ) від 18.11.2004 )\n3. Кошти, що надійшли як забезпечення виконання договору (у\nразі коли вони не повертаються учаснику), підлягають перерахуванню\nдо доходів загального фонду відповідного бюджету.\nСтаття 26. Розкриття, оцінка та порівняння тендерних\nпропозицій\n1. Розкриття тендерних пропозицій відбувається у день\nзакінчення строку їх подання у час та у місці, зазначених у\nтендерній документації.\n( Частина перша статті 26 в редакції Закону N 434-IV ( 434-15 )\nвід 16.01.2003 )\n2. До участі у процедурі розкриття тендерних пропозицій\nзамовником повинні бути допущені всі учасники, що подали тендерні\nпропозиції, або їх уповноважені представники, а також представники\nдержавних органів державної влади (у тому числі депутати всіх\nрівнів). Відсутність учасника або його уповноваженого представника\nна процедурі розкриття тендерних пропозицій не є підставою для\nнерозкриття, нерозгляду або відхилення його тендерної пропозиції.\n{ Частина друга статті 26 із змінами, внесеними згідно із Законами\nN 434-IV ( 434-15 ) від 16.01.2003, N 2664-IV ( 2664-15 ) від\n16.06.2005, N 3205-IV ( 3205-15 ) від 15.12.2005 }\n3. Під час розкриття тендерних пропозицій перевіряється\nнаявність всіх необхідних документів, передбачених тендерною або\nкваліфікаційною документацією, та мають бути оголошені замовником\nприсутнім представникам учасника найменування та адреса кожного\nучасника, ціна кожної тендерної пропозиції. У разі здійснення\nзамовником процедури відкритих торгів із зменшенням ціни або\nдругого етапу двоступеневих торгів замовник після розкриття\nтендерних пропозицій пропонує присутнім представникам учасників\nзменшувати запропоновану ціну тендерної пропозиції на відповідні,\nвизначені шкалою, розміри кроку торгів. Якщо після трикратного\nоголошення чергової ціни не буде запропоновано більш низьку ціну в\nпорядку, визначеному шкалою розрахунку кроку торгів, замовник\nнадає можливість присутнім представникам учасників зменшувати в\nдобровільному порядку ціну пропозиції доти, доки кожен із\nучасників не оголосить про те, що запропонував кінцеву ціну, що\nобов'язково зазначається в протоколі розкриття тендерних\nпропозицій. У разі якщо предметом закупівлі є товари, роботи,\nпослуги, які мають технічно складний характер, замовник при\nздійсненні процедури відкритих торгів із зменшенням ціни або\nдругого етапу двоступеневих торгів має право не застосовувати\nнорму щодо зменшення ціни тендерної пропозиції за умови отримання\nвідповідного висновку Комісії. Під час розкриття тендерних\nпропозицій складається протокол згідно з установленою\nАнтимонопольним комітетом України формою, копія якого надається\nвсім учасникам на їх запит протягом одного робочого дня після дня\nотримання від учасника відповідного запиту. Ці відомості\nзазначаються у звіті про результати здійснення процедури\nзакупівлі. Протокол розкриття тендерних пропозицій оприлюднюється\nзамовником в інформаційних системах в мережі Інтернет протягом\nп'яти робочих днів з дати розкриття тендерних пропозицій.\nПравильність оформлення тендерних (цінових, кваліфікаційних)\nпропозицій учасників, ступінь відповідності кваліфікаційним\nвимогам та умовам тендерної (кваліфікаційної) документації або\nвимогам замовника, зазначеним у запиті (оголошенні) щодо цінових\nпропозицій (котирувань), зазначаються у протоколі відхилення\nтендерних (цінових, кваліфікаційних) пропозицій, який є додатком\nдо протоколу оцінки пропозицій учасників. { Частину третю статті\n26 доповнено абзацом другим згідно із Законом N 424-V ( 424-16 )\nвід 01.12.2006 }\n4. Замовник має право звернутися до учасників за\nроз'ясненнями змісту їх тендерних пропозицій з метою полегшення їх\nрозгляду, оцінки та порівняння.\n5. Замовник та учасники не повинні ініціювати будь-які\nпереговори з питань внесення змін до змісту поданої тендерної\nпропозиції, включаючи зміну її ціни та коригування, з урахуванням\nчастини шостої цієї статті.\n( Частина п'ята статті 26 в редакції Закону N 434-IV ( 434-15 )\nвід 16.01.2003 )\n6. Замовник має право на виправлення арифметичних помилок,\nвиявлених у поданій тендерній пропозиції, під час процедури оцінки\nза умови отримання письмової згоди учасника, який подав цю\nтендерну пропозицію, на таке виправлення.\n( Частина шоста статті 26 в редакції Закону N 434-IV ( 434-15 )\nвід 16.01.2003 )\n7. До оцінки замовник допускає тендерні пропозиції, які не\nбули відхилені згідно з цим Законом.\nЗамовник визначає переможця торгів із числа учасників,\nтендерні пропозиції яких не було відхилено, на основі критеріїв і\nметодики оцінки, зазначених у тендерній документації.\nКритеріями оцінки є: { Абзац частини сьомої статті 26 в\nредакції Закону N 424-V ( 424-16 ) від 01.12.2006 }\nціна; { Абзац частини сьомої статті 26 в редакції Закону\nN 424-V ( 424-16 ) від 01.12.2006 }\nстрок поставки (виконання); { Абзац частини сьомої статті 26\nв редакції Закону N 424-V ( 424-16 ) від 01.12.2006 }\nумови розрахунків; { Абзац частини сьомої статті 26 в\nредакції Закону N 424-V ( 424-16 ) від 01.12.2006 }\nрейтинг учасника у реєстрі учасників процедур закупівлі\nвідповідно до статті 16-1 цього Закону; { Абзац частини сьомої\nстатті 26 в редакції Закону N 424-V ( 424-16 ) від 01.12.2006 }\nінші критерії відповідно до цього Закону. { Абзац частини\nсьомої статті 26 в редакції Закону N 424-V ( 424-16 ) від\n01.12.2006 }\nУ разі, коли замовником не передбачалася можливість подання\nтендерних пропозицій на частини предмета закупівлі (лоти),\nзамовник може визначити лише одного переможця процедури\nзакупівлі.\nЗагальний строк здійснення оцінки тендерних пропозицій та\nвизначення переможця торгів не повинен перевищувати 15 робочих\nднів після дня розкриття тендерних пропозицій. { Частину сьому\nстатті 26 доповнено абзацом згідно із Законом N 3205-IV\n( 3205-15 ) від 15.12.2005 }\n( Частина сьома статті 26 в редакції Законів N 434-IV ( 434-15 )\nвід 16.01.2003, N 2664-IV ( 2664-15 ) від 16.06.2005 )\n8. У разі якщо для визначення найкращої тендерної пропозиції\nвикористовуються критерії інші, ніж ціна, у тендерній документації\nмає бути визначений (якщо це можливо) їх вартісний еквівалент або\nпитома вага цих критеріїв у загальній оцінці тендерних пропозицій.\nПитома вага цінового критерію не може бути нижчою 70 відсотків.\n( Частина восьма статті 26 із змінами, внесеними згідно із Законом\nN 434-IV ( 434-15 ) від 16.01.2003 )\n9. Замовник має право запросити від будь-якого учасника\nпроцедури закупівлі повторне підтвердження відповідності його\nкваліфікаційним вимогам, встановленим у тендерній документації, чи\nзвернутися за підтвердженням такої інформації до державних органів\nабо відповідних експертних підприємств, установ, організацій, а\nтакож ціни його тендерної пропозиції. У разі відмови учасника\nнадати таке підтвердження чи одержання достовірної інформації щодо\nйого невідповідності кваліфікаційним вимогам згідно із статтею 15\nцього Закону або факту надання у тендерній пропозиції будь-якої\nнедостовірної інформації замовник має відхилити тендерну\nпропозицію цього учасника і визначити переможця торгів серед тих\nучасників, які залишилися.\n10. Для оцінки тендерних пропозицій можуть залучатися\nвідповідні експертні організації чи окремі експерти на договірних\nзасадах між замовником та ними відповідно до положень цивільного\nзаконодавства, рекомендації яких можуть бути використані під час\nвизначення переможця процедури закупівлі. Взаємовідносини та\nпорядок розрахунків між сторонами договору та учасниками\nвизначаються в тендерній документації. ( Частина десята статті 26\nв редакції Закону N 2188-IV ( 2188-15 ) від 18.11.2004 )\n( Частину одинадцяту статті 26 виключено на підставі Закону\nN 2188-IV ( 2188-15 ) від 18.11.2004 )"
    },
    {
      "provision_ref": "art26-1",
      "section": "26-1",
      "title": "Стаття 26-1. Конфіденційність",
      "content": "1. Інформація щодо розгляду та оцінки тендерних пропозицій не\nнадається до укладення договору про закупівлю особам, які офіційно\nне брали участь у процедурі закупівлі, за винятком випадків, коли\nтака інформація надається виключно Антимонопольному комітету\nУкраїни, Комісії, Тендерній палаті України, суду або для розгляду\nскарги."
    },
    {
      "provision_ref": "art27",
      "section": "27",
      "title": "Стаття 27. Відхилення тендерних пропозицій",
      "content": "1. Замовник відхиляє тендерну пропозицію у разі, якщо:\nучасник не відповідає кваліфікаційним вимогам, встановленим\nстаттею 15 цього Закону;\nтендерна пропозиція не відповідає умовам тендерної\nдокументації;\nучасник, який подав тендерну пропозицію, не погоджується з\nвиправленням виявленої замовником арифметичної помилки;\nучасник своїми діями призвів до виникнення обставин,\nзазначених у статті 7 цього Закону;\nучасник не надав тендерного забезпечення у випадках,\nпередбачених цим Законом; { Частину першу статті 27 доповнено\nабзацом шостим згідно із Законом N 2664-IV ( 2664-15 ) від\n16.06.2005; із змінами, внесеними згідно із Законами N 3205-IV\n( 3205-15 ) від 15.12.2005, N 424-V ( 424-16 ) від 01.12.2006 }\nучасник не оплатив тендерну (кваліфікаційну) документацію,\nякщо така плата була встановлена; { Частину першу статті 27\nдоповнено абзацом сьомим згідно із Законом N 2664-IV ( 2664-15 )\nвід 16.06.2005; із змінами, внесеними згідно із Законом N 424-V\n( 424-16 ) від 01.12.2006 }\nучасника включено до реєстру недобросовісних учасників;\n{ Частину першу статті 27 доповнено абзацом восьмим згідно із\nЗаконом N 424-V ( 424-16 ) від 01.12.2006 }\nдії учасника призвели до виникнення обставин, зазначених у\nчастині дев'ятій статті 26 цього Закону; { Частину першу статті 27\nдоповнено абзацом дев'ятим згідно із Законом N 424-V ( 424-16 )\nвід 01.12.2006 }\nінформація про учасника, який подав тендерну пропозицію,\nвідсутня в каталозі. { Частину першу статті 27 доповнено абзацом\nдесятим згідно із Законом N 424-V ( 424-16 ) від 01.12.2006 }\n2. Замовник може відхилити всі тендерні пропозиції до акцепту\nтендерної пропозиції, якщо це передбачено у тендерній\nдокументації.\nСтаття 28. Відміна торгів чи визнання торгів такими, що не\nвідбулися\n1. Торги відміняються у разі, якщо:\nна участь у торгах було подано менше трьох тендерних\nпропозицій щодо предмета закупівлі, визначеного замовником у\nтендерній документації; { Абзац другий частини першої статті 28 із\nзмінами, внесеними згідно із Законами N 2188-IV ( 2188-15 ) від\n18.11.2004, N 424-V ( 424-16 ) від 01.12.2006 }\nбуло відхилено всі тендерні пропозиції відповідно до вимог\nстатті 27 цього Закону;\nзамовник порушив вимоги цього Закону щодо оприлюднення\nінформації; ( Частину першу статті 28 доповнено абзацом четвертим\nзгідно із Законом N 2664-IV ( 2664-15 ) від 16.06.2005 )\nякщо до оцінки допущено тендерні пропозиції менше ніж трьох\nучасників; { Частину першу статті 28 доповнено абзацом згідно із\nЗаконом N 3205-IV ( 3205-15 ) від 15.12.2005; із змінами,\nвнесеними згідно із Законом N 424-V ( 424-16 ) від 01.12.2006 }\nКомісією чи судом прийняте рішення про відміну торгів.\n{ Частину першу статті 28 доповнено абзацом згідно із Законом\nN 3205-IV ( 3205-15 ) від 15.12.2005 }\nТорги відміняються частково (за лотом), якщо було подано\nменше трьох тендерних пропозицій до відповідного лота. { Частину\nпершу статті 28 доповнено абзацом згідно із Законом N 2664-IV\n( 2664-15 ) від 16.06.2005; із змінами, внесеними згідно із\nЗаконом N 424-V ( 424-16 ) від 01.12.2006 }\n2. Торги можуть визнаватися замовником такими, що не\nвідбулися, у разі:\nякщо ціна найбільш вигідної тендерної пропозиції перевищує\nсуму, передбачену замовником на фінансування закупівлі;\nякщо здійснення закупівлі перестало відповідати державним\nпотребам внаслідок настання непередбачуваних об'єктивних обставин\n(дії непереборної сили);\nінших випадків за рішенням замовника. { Абзац четвертий\nчастини другої статті 28 в редакції Закону N 3205-IV ( 3205-15 )\nвід 15.12.2005 }\n( Частина друга статті 28 із змінами, внесеними згідно із\nЗаконами N 434-IV ( 434-15 ) від 16.01.2003, N 2188-IV ( 2188-15 )\nвід 18.11.2004, в редакції Закону N 2664-IV ( 2664-15 ) від\n16.06.2005 )\n( Частину третю статті 28 виключено на підставі Закону\nN 2664-IV ( 2664-15 ) від 16.06.2005 )\n4. Повідомлення про відміну торгів, а також визнання торгів\nтакими, що не відбулися, надсилається замовником всім\nучасникам протягом трьох робочих днів з дня прийняття відповідного\nрішення.\nСтаття 29. Акцепт тендерної пропозиції та укладення договору\nпро закупівлю\n1. Замовник акцептує тендерну пропозицію, що визнана\nнайкращою за результатами оцінки. ( Частина перша статті 29 в\nредакції Закону N 434-IV ( 434-15 ) від 16.01.2003 )\n2. Протягом п'яти календарних днів з дня акцепту замовник\nнадсилає переможцю торгів повідомлення про акцепт тендерної\nпропозиції, строк дії якої не закінчений, а також надсилає всім\nучасникам процедур відкритих торгів із зменшенням ціни,\nдвоступеневих торгів і торгів з обмеженою участю письмове\nповідомлення про результати торгів (у тому числі через\nінформаційні системи в мережі Інтернет) із зазначенням назви та\nмісцезнаходження учасника-переможця, тендерна пропозиція якого\nвизнана найкращою за результатами оцінки. ( Абзац перший частини\nдругої статті 29 із змінами, внесеними згідно із Законом N 2188-IV\n( 2188-15 ) від 18.11.2004 )\nЗ учасником, тендерну пропозицію якого було акцептовано,\nзамовник укладає договір про закупівлю відповідно до вимог\nтендерної документації у строк не раніше ніж через п'ять робочих\nднів з дня відправлення письмового повідомлення всім учасникам\nпроцедур відкритих торгів із зменшенням ціни, двоступеневих торгів\nі торгів з обмеженою участю про їх результати, але не пізніше ніж\nчерез 21 робочий день з дня акцепту. Всі витрати, пов'язані з\nукладанням договору, можуть покладатися на учасника - переможця\nпроцедури закупівлі, на умовах, визначених у тендерній\nдокументації, та відповідно до положень Цивільного кодексу України\n( 435-15 ). Будь-які витрати, понесені учасником - переможцем\nпроцедури закупівлі у зв'язку з участю в тендері та укладенням\nдоговору, в тому числі пов'язані з його нотаріальним посвідченням\nна вимогу замовника, не вважаються збитками і не підлягають\nвідшкодуванню учаснику. ( Абзац другий частини другої статті 29 із\nзмінами, внесеними згідно із Законами N 2188-IV ( 2188-15 ) від\n18.11.2004, N 2664-IV ( 2664-15 ) від 16.06.2005 )\n( Частина друга статті 29 в редакції Закону N 434-IV ( 434-15 )\nвід 16.01.2003 )\n( Частину третю статті 29 виключено на підставі Закону\nN 2664-IV ( 2664-15 ) від 16.06.2005 )\n4. У разі відмови учасника, тендерну пропозицію якого було\nакцептовано, підписати договір про закупівлю відповідно до вимог\nтендерної документації замовник повторно визначає найкращу\nтендерну пропозицію з тих, строк дії яких ще не минув, за винятком\nвипадків, коли всі тендерні пропозиції було відхилено.\nСтаття 29-1. Інформування учасників про результати\nпроведення торгів\n1. Оголошення про результати проведення процедур відкритих і\nдвоступеневих торгів, торгів з обмеженою участю та редукціону\nоприлюднюється і публікується в інформаційних системах в мережі\nІнтернет та у спеціалізованих друкованих засобах масової\nінформації та в інформаційному бюлетені, який видає Тендерна\nпалата України, а у випадках, коли вартість договору перевищує\nсуму, передбачену частиною третьою статті 8 цього Закону, - також\nу міжнародному інформаційному бюлетені, що видає Тендерна палата\nУкраїни, та інших відповідних міжнародних виданнях, протягом 10\nкалендарних днів після укладення договору про закупівлю або після\nприйняття рішення про відміну торгів або визнання їх такими, що не\nвідбулися.\n2. В оголошенні про результати торгів обов'язково\nзазначаються:\nнайменування та юридична адреса замовника торгів;\nвид, кількість та місце поставки товарів або вид і місце\nпроведення робіт або надання послуг;\nдата опублікування оголошення про заплановану закупівлю\n(оголошення про попередню кваліфікацію) у спеціалізованих\nдрукованих засобах масової інформації та в інформаційному\nбюлетені, який видає Тендерна палата України, а у випадках, якщо\nвартість договору перевищує суму, передбачену частиною третьою\nстатті 8 цього Закону, - також у міжнародному інформаційному\nбюлетені, що видає Тендерна палата України, та інших відповідних\nміжнародних виданнях; { Абзац четвертий частини другої статті 29-1\nіз змінами, внесеними згідно із Законами N 3205-IV ( 3205-15 ) від\n15.12.2005, N 424-V ( 424-16 ) від 01.12.2006 }\nадреси обраних інформаційних систем у мережі Інтернет, в яких\nрозміщено інформацію, передбачену цим Законом, та коди розміщення\nінформації, присвоєні інформаційними системами у мережі Інтернет;\nкількість учасників, що отримали тендерну документацію, та\nкількість учасників, що подали тендерні (кваліфікаційні)\nпропозиції; { Частину другу статті 29-1 доповнено абзацом згідно\nіз Законом N 424-V ( 424-16 ) від 01.12.2006 }\nдата акцепту тендерної пропозиції, що визнана найкращою;\nдата укладення договору про закупівлю;\nдата та причини відміни торгів чи рішення про визнання їх\nтакими, що не відбулися;\nвартість договору про закупівлю;\nповна назва переможця торгів.\n( Закон доповнено статтею 29-1 згідно із Законом N 2664-IV\n( 2664-15 ) від 16.06.2005 )"
    },
    {
      "provision_ref": "art29-2",
      "section": "29-2",
      "title": "Стаття 29-2. Умови застосування процедури редукціону",
      "content": "1. Процедура редукціону застосовується у разі, коли предметом\nзакупівлі є товари чи послуги, для яких існує постійно діючий\nринок і які виробляються чи виконуються не за окремо розробленими\nспецифікаціями, за умови, що очікувана вартість предмета закупівлі\nтаких товарів та послуг перевищує 50 тисяч гривень."
    },
    {
      "provision_ref": "art29-3",
      "section": "29-3",
      "title": "Стаття 29-3. Порядок здійснення процедури редукціону",
      "content": "1. Редукціон здійснюється в порядку, передбаченому для\nпроцедури відкритих торгів із зменшенням ціни з урахуванням\nособливостей, встановлених цим розділом. При здійсненні процедури\nредукціону замовник оприлюднює інформацію, передбачену цим\nЗаконом, з дотриманням порядку та строків, установлених цим\nЗаконом.\n2. Процедура редукціону здійснюється у два етапи:\nна першому етапі всім учасникам пропонується подавати\nпопередні тендерні пропозиції, без зазначення ціни. Тендерна\nдокументація при цьому повинна лише передбачати пропозиції щодо\nтехнічних, якісних та інших характеристик предмета закупівлі,\nумови поставки, кваліфікаційні вимоги. Строк подання учасниками\nпопередніх пропозицій становить не менше 15 календарних днів від\nдати опублікування оголошення про здійснення процедури редукціону.\n{ Абзац другий частини другої статті 29-3 із змінами, внесеними\nзгідно із Законом N 424-V ( 424-16 ) від 01.12.2006 }\nНа другому етапі замовник пропонує учасникам, попередні\nтендерні пропозиції яких не було відхилено на першому етапі,\nнадати остаточні тендерні пропозиції із зазначенням ціни. Строк\nподання тендерних пропозицій на другому етапі становить не менше\nсеми календарних днів з дня повідомлення учасників про результати\nпершого етапу. { Абзац третій частини другої статті 29-3 із\nзмінами, внесеними згідно із Законом N 424-V ( 424-16 ) від\n01.12.2006 }\n3. Під час розкриття тендерних пропозицій на другому етапі\nзамовником оголошуються найменування та адреса кожного учасника і\nціна кожної тендерної пропозиції. Після цього замовник пропонує\nприсутнім представникам учасників зменшувати ціну тендерної\nпропозиції на крок редукціону, який зазначається в тендерній\nдокументації. Початковою ціною для редукціону вважається\nмінімальна ціна тендерної пропозиції. Згоду на зменшення ціни\nтендерної пропозиції присутні представники учасників підтверджують\nпідняттям карток, на яких зазначене найменування учасника. Якщо\nпісля трикратного оголошення початкової або наступної ціни жоден з\nучасників не запропонував нової ціни, редукціон припиняється і\nпереможцем оголошується учасник, який був названий останнім та\nзапропонував найнижчу ціну.\n( Закон доповнено розділом III-1 згідно із Законом N 2664-IV\n( 2664-15 ) від 16.06.2005 )\nР о з д і л IV\n\nПРОЦЕДУРА ДВОСТУПЕНЕВИХ ТОРГІВ"
    },
    {
      "provision_ref": "art30",
      "section": "30",
      "title": "Стаття 30. Умови застосування процедури двоступеневих торгів",
      "content": "1. Процедура двоступеневих торгів застосовується у таких\nвипадках:\nзамовник не може скласти конкретний перелік товарів (робіт)\nабо визначити вид послуг, а також якщо для прийняття оптимального\nрішення про закупівлю необхідно провести попередні переговори з\nучасниками;\n( Абзац третій частини першої статті 30 виключено на підставі\nЗакону N 2188-IV ( 2188-15 ) від 18.11.2004 )\n( Абзац четвертий частини першої статті 30 виключено на\nпідставі Закону N 2188-IV ( 2188-15 ) від 18.11.2004 )\nпредметом закупівлі є здійснення наукових досліджень,\nекспериментів або розроблень, надання консультаційних та інших\nспеціальних послуг.\n2. Процедура двоступеневих торгів здійснюється у два етапи:\nна першому етапі всім учасникам пропонується подавати\nпопередні тендерні пропозиції, без зазначення ціни. Тендерна\nдокументація при цьому повинна лише передбачати пропозиції щодо\nтехнічних, якісних та інших характеристик предмета закупівлі,\nумови поставки, підтвердження професійної та технічної\nкомпетентності учасників та їх відповідності кваліфікаційним\nвимогам.\nЗамовник проводить переговори з будь-ким із учасників. Після\nотримання попередніх пропозицій замовник має право внести зміни до\nтендерної документації щодо технічних вимог та вимог до якості\nпредмета закупівлі чи запропонувати нові характеристики та\nкритерії оцінки пропозицій відповідно до цього Закону. Про зміну\nумов тендерної документації замовник інформує всіх учасників під\nчас надання їм запрошень до участі у другому етапі торгів;\nна другому етапі замовник пропонує учасникам, попередні\nтендерні пропозиції яких не було відхилено на першому етапі,\nнадати остаточні тендерні пропозиції із зазначенням ціни.\n3. Учасники, попередні тендерні пропозиції яких не було\nвідхилено на першому етапі, до участі у другому етапі торгів\nнадають тендерні забезпечення своїх пропозицій у разі, якщо це\nпередбачено тендерною документацією.\n4. Далі процедура двоступеневих торгів проводиться так само,\nяк і процедура відкритих торгів із зменшенням ціни.\nСтаття 31. Інформування учасників про здійснення процедури\nдвоступеневих торгів та строки подання попередніх\nтендерних пропозицій\n1. Оголошення про здійснення процедури двоступеневих торгів\nпублікується та оприлюднюється в порядку, передбаченому для\nпроцедури відкритих торгів із зменшенням ціни.\n2. Строк подання учасниками попередніх пропозицій\nвстановлюється замовником, але не може бути меншим ніж 21\nкалендарний день з дня опублікування оголошення про здійснення\nпроцедури двоступеневих торгів. Строк подання тендерних пропозицій\nна другому етапі не повинен перевищувати 10 календарних днів.\nР о з д і л V\n\nПРОЦЕДУРИ ЗАПИТУ ЦІНОВИХ ПРОПОЗИЦІЙ (КОТИРУВАНЬ) ТА\nЗАКУПІВЛІ У ОДНОГО УЧАСНИКА\nСтаття 32. Порядок застосування процедури запиту цінових\nпропозицій (котирувань)\n1. Замовник може здійснювати закупівлю шляхом застосування\nпроцедури запиту цінових пропозицій (котирувань) щодо товарів,\nробіт і послуг, для яких існує постійно діючий ринок, та за умови,\nщо вартість предмета закупівлі не перевищує 50 тисяч гривень (у\nразі закупівлі товарів і послуг) та 200 тисяч гривень (у разі\nзакупівлі робіт).\n2. Для отримання цінових пропозицій замовник публікує\nоголошення щодо запиту цінових пропозицій (котирувань) відповідно\nдо статті 8 цього Закону та одночасно надсилає запит щодо цінових\nпропозицій (котирувань) не менше ніж трьом учасникам та розміщує\nйого в інформаційних системах у мережі Інтернет.\n3. У запиті (оголошенні) повинно бути зазначено: { Абзац\nперший частини третьої статті 32 із змінами, внесеними згідно із\nЗаконом N 424-V ( 424-16 ) від 01.12.2006 }\nнайменування та юридична адреса замовника;\nвид, кількість та місце поставки товарів або вид і місце\nпроведення робіт або надання послуг; { Абзац третій частини\nтретьої статті 32 із змінами, внесеними згідно із Законом N 424-V\n( 424-16 ) від 01.12.2006 }\nстрок поставки товарів, виконання робіт або надання послуг;\n{ Абзац четвертий частини третьої статті 32 із змінами, внесеними\nзгідно із Законом N 424-V ( 424-16 ) від 01.12.2006 }\nмісце і строк подання цінових пропозицій;\nмісце і дата розкриття цінових пропозицій;\nістотні умови договору;\nстрок дії цінової пропозиції; { Частину третю статті 32\nдоповнено абзацом згідно із Законом N 424-V ( 424-16 ) від\n01.12.2006 }\nадреси обраних замовником інформаційних систем у мережі\nІнтернет та коди, присвоєні інформаційними системами у мережі\nІнтернет; { Частину третю статті 32 доповнено абзацом згідно із\nЗаконом N 424-V ( 424-16 ) від 01.12.2006 }\nреєстраційний рахунок, який відкритий в органах Державного\nказначейства України (для підприємств - найменування, МФО\nобслуговуючого банку та повний перелік відкритих поточних\nрахунків). { Частину третю статті 32 доповнено абзацом згідно із\nЗаконом N 424-V ( 424-16 ) від 01.12.2006 }\nУ запиті (оголошенні) повинно бути повідомлено про те, чи\nвключаються в ціну витрати на транспортування, страхування, сплату\nмита, податків та інших зборів і обов'язкових платежів. { Абзац\nодинадцятий частини третьої статті 32 із змінами, внесеними згідно\nіз Законом N 424-V ( 424-16 ) від 01.12.2006 }\nСтрок подання учасниками цінових пропозицій встановлюється\nзамовником, але не може бути меншим ніж п'ять робочих днів з дня\nопублікування оголошення відповідно до частини другої цієї статті.\n{ Частину третю статті 32 доповнено абзацом згідно із Законом\nN 424-V ( 424-16 ) від 01.12.2006 }\nПід час проведення процедури запиту цінових пропозицій\n(котирувань) цінові пропозиції мають право надавати всі\nзаінтересовані учасники, інформацію про яких включено до каталогу,\nзапрошені замовником шляхом публікації оголошення щодо запиту\nцінових пропозицій (котирувань) відповідно до статті 8 цього\nЗакону, та учасники, інформацію про яких включено до каталогу,\nзапрошені замовником шляхом надсилання запиту щодо цінових\nпропозицій (котирувань). { Частину третю статті 32 доповнено\nабзацом згідно із Законом N 424-V ( 424-16 ) від 01.12.2006 }\n4. Кожен учасник має право подати тільки одну цінову\nпропозицію. Пропозиція подається у запечатаному конверті чи в\nіншій формі, визначеній замовником, не пізніше встановленого ним\nстроку.\n5. Пропозиції розкриваються у визначений замовником час. До\nрозкриття пропозицій мають бути запрошені всі учасники, що подали\nсвої пропозиції.\nПід час розкриття цінових пропозицій замовником оголошуються\nнайменування, адреса кожного учасника та ціна кожної цінової\nпропозиції. Після цього замовник надає можливість присутнім\nпредставникам учасників зменшити запропоновану ціну пропозиції.\nЗменшення цін ведеться доти, доки кожен із учасників не оголосить\nпро те, що запропонував кінцеву ціну, що обов'язково зазначається\nв протоколі розкриття цінових пропозицій. { Частину п'яту статті\n32 доповнено абзацом згідно із Законом N 424-V ( 424-16 ) від\n01.12.2006 }\nПід час розкриття пропозицій складається протокол, копія\nякого надається всім учасникам на їх запит протягом одного\nробочого дня після отримання відповідного запиту.\n6. Замовник, у строк не раніше ніж через три робочих дні з\nдня відправлення письмового повідомлення всім учасникам про\nрезультати здійснення процедури і не пізніше 14 робочих днів з дня\nвизначення переможця, укладає договір про закупівлю з тим\nучасником-переможцем, який подав пропозицію, що відповідає вимогам\nзамовника та має найнижчу ціну.\n7. Замовник відхиляє пропозиції, якщо вони не відповідають\nвимогам замовника, зазначеним у запиті (оголошенні), або учасник\nсвоїми діями призвів до виникнення обставин, зазначених у статті 7\nцього Закону. { Абзац перший частини сьомої статті 32 із змінами,\nвнесеними згідно із Законом N 424-V ( 424-16 ) від 01.12.2006 }\nПроцедура запиту цінових пропозицій відміняється у разі,\nякщо: { Абзац другий частини сьомої статті 32 в редакції Закону\nN 424-V ( 424-16 ) від 01.12.2006 }\nбуло подано менше трьох пропозицій; { Абзац третій частини\nсьомої статті 32 із змінами, внесеними згідно із Законом N 424-V\n( 424-16 ) від 01.12.2006 }\nбуло відхилено всі пропозиції внаслідок їх невідповідності\nвимогам замовника, зазначеним у запиті (оголошенні). { Абзац\nчетвертий частини сьомої статті 32 із змінами, внесеними згідно із\nЗаконом N 424-V ( 424-16 ) від 01.12.2006 }\nПроцедура запиту цінових пропозицій може визнаватися такою,\nщо не відбулася, у разі якщо: { Частину сьому статті 32 доповнено\nабзацом згідно із Законом N 424-V ( 424-16 ) від 01.12.2006 }\nнайнижча ціна з числа цінових пропозицій, які відповідають\nвимогам замовника, зазначеним у запиті, перевищує суму,\nпередбачену замовником на фінансування закупівлі.\n8. Повідомлення про результати процедури запиту цінових\nпропозицій (котирувань) публікуються у порядку, передбаченому\nстаттею 29-1 цього Закону.\n{ Статтю 32 доповнено частиною восьмою згідно із Законом N 424-V\n( 424-16 ) від 01.12.2006 }\n( Стаття 32 із змінами, внесеними згідно із Законами N 434-IV\n( 434-15 ) від 16.01.2003, N 2188-IV ( 2188-15 ) від 18.11.2004, в\nредакції Закону N 2664-IV ( 2664-15 ) від 16.06.2005 )\nСтаття 33. Умови застосування процедури закупівлі у одного\nучасника\n1. Закупівля у одного учасника - це процедура, відповідно до\nякої замовник укладає договір про закупівлю з учасником після\nпроведення з ним переговорів.\n2. Процедура закупівлі в одного учасника застосовується\nзамовником відповідно до вимог статті 14 цього Закону у разі:\n( Абзац перший частини другої статті 33 в редакції Закону\nN 2664-IV ( 2664-15 ) від 16.06.2005 )\nзакупівлі творів мистецтва або закупівлі, пов'язаної із\nзахистом прав інтелектуальної власності, або укладення договору\nпро закупівлю з переможцем архітектурного або мистецького\nконкурсу; { Абзац другий частини другої статті 33 із змінами,\nвнесеними згідно із Законами N 2664-IV ( 2664-15 ) від 16.06.2005,\nN 3205-IV ( 3205-15 ) від 15.12.2005 }\nвідсутності конкуренції (у тому числі з технічних причин) на\nтовари, роботи чи послуги, які можуть бути поставлені (виконані)\nтільки певним учасником, і при цьому немає альтернативи; ( Абзац\nтретій частини другої статті 33 із змінами, внесеними згідно із\nЗаконом N 434-IV ( 434-15 ) від 16.01.2003 )\nпотреби у здійсненні додаткових поставок первинним\nучасником, призначених для часткової заміни або розширення\nпоставок, коли зміна учасника може призвести до закупівлі\nтоварів або послуг, які не відповідають вимогам взаємозаміни з\nнаявними товарами або послугами; ( Абзац четвертий частини другої\nстатті 33 із змінами, внесеними згідно із Законом N 434-IV\n( 434-15 ) від 16.01.2003 )\nнеобхідності проведення додаткових будівельних робіт, не\nвключених у початковий проект, але які стали через непередбачувані\nобставини необхідними для виконання проекту за умови, що договір\nбуде укладено з учасником цих робіт, якщо такі роботи технічно чи\nекономічно пов'язані з головним договором. При цьому загальна\nвартість договору на додаткові роботи не повинна перевищувати\n50 відсотків вартості головного договору;\n( Абзац восьмий частини другої статті 33 виключено на\nпідставі Закону N 434-IV ( 434-15 ) від 16.01.2003 )\n( Абзац дев'ятий частини другої статті 33 виключено на\nпідставі Закону N 434-IV ( 434-15 ) від 16.01.2003 )\nвиникнення нагальної потреби у здійсненні закупівлі у зв'язку\nз особливими економічними чи соціальними, правовими, іншими\nобставинами, яких замовник не міг передбачити, у тому числі\nзакупівлі, пов'язаної з ліквідацією наслідків надзвичайних\nситуацій; { Абзац десятий частини другої статті 33 із змінами,\nвнесеними згідно із Законами N 434-IV ( 434-15 ) від 16.01.2003,\nN 3205-IV ( 3205-15 ) від 15.12.2005 }\nзакупівлі науково-технічних, науково-дослідних та\nдослідно-конструкторських робіт, що пройшли конкурсний відбір\nзгідно з порядком проведення конкурсів наукових проектів або є\nзавданням та заходами державних цільових програм; { Частину другу\nстатті 33 доповнено абзацом згідно із Законом N 424-V ( 424-16 )\nвід 01.12.2006 }\nзакупівлі продуктів харчування та сільськогосподарської\nпродукції, що закуповуються бюджетними організаціями (установами)\nбезпосередньо з державного резерву, в Аграрного фонду, Державної\nакціонерної компанії \"Хліб України\", якщо такі товари були\nзакуплені для потреб держави. { Частину другу статті 33 доповнено\nабзацом згідно із Законом N 424-V ( 424-16 ) від 01.12.2006 }\nР о з д і л VI\n\nДОГОВІР ПРО ЗАКУПІВЛЮ"
    },
    {
      "provision_ref": "art34",
      "section": "34",
      "title": "Стаття 34. Основні вимоги до договору про закупівлю",
      "content": "1. Договір про закупівлю набирає чинності з дня його\nпідписання замовником та учасником, визначеним переможцем\nпроцедури закупівлі, згідно з цим Законом.\n2. Договір про закупівлю укладається тільки в письмовій формі\nта відповідно до положень Цивільного кодексу України ( 1540-06 ).\nВсі витрати, пов'язані з укладанням договору (у тому числі\nвитрати, пов'язані з його нотаріальним посвідченням), можуть\nпокладатися на учасника - переможця процедури закупівлі виключно\nна умовах, визначених у тендерній документації, та відповідно до\nположень Цивільного кодексу України ( 435-15 ). Нотаріальне\nпосвідчення договору не є обов'язковим, але на вимогу замовника\nдоговір про закупівлю підлягає обов'язковому нотаріальному\nпосвідченню.\nДія договору про закупівлю може продовжуватися на строк,\nдостатній для проведення процедури закупівлі в наступному\nбюджетному періоді, на суму коштів не більше 15 відсотків вартості\nдоговору, укладеного в попередній бюджетний період, що не\nперевищує відповідного призначення в попередньому бюджетному\nперіоді. { Частину другу статті 34 доповнено абзацом згідно із\nЗаконом N 3205-IV ( 3205-15 ) від 15.12.2005 }\nЗамовник у договорах, укладених за результатами процедур\nзакупівлі, у разі закупівлі товарів та послуг має право\nпередбачати здійснення попередньої оплати на строк, що не може\nперевищувати 90 календарних днів, а у разі закупівлі робіт - на\nстрок, що не може перевищувати 180 календарних днів, за умови\nодержання відповідного позитивного висновку Комісії. { Частину\nдругу статті 34 доповнено абзацом згідно із Законом N 424-V\n( 424-16 ) від 01.12.2006 }\nЗамовник укладає договори про закупівлю після затвердження\nвідповідного бюджету. Істотною умовою договору про закупівлю є\nможливість зменшення обсягів закупівлі залежно від реального\nфінансування видатків. ( Частину другу статті 34 доповнено абзацом\nзгідно із Законом N 2664-IV ( 2664-15 ) від 16.06.2005 )\nУмови договору про закупівлю не повинні відрізнятися від умов\nтендерної (цінової) пропозиції учасника - переможця процедури\nзакупівлі, крім випадків зменшення ціни тендерної пропозиції, у\nпорядку, передбаченому цим Законом, та не повинні змінюватися\nпісля підписання договору про закупівлю, крім випадків,\nкоригування ціни договору в разі отримання відповідного\nпозитивного висновку Комісії. { Частину другу статті 34 доповнено\nабзацом згідно із Законом N 2664-IV ( 2664-15 ) від 16.06.2005; із\nзмінами, внесеними згідно із Законом N 424-V ( 424-16 ) від\n01.12.2006 }\nУ разі укладення договору про закупівлю за результатами\nпроцедури редукціону в договорі за згодою сторін може зазначатися\nкількість товару чи обсяг послуг, що не перевищують запланованої\nвартості закупівлі за ціною акцептованої тендерної пропозиції. При\nцьому зміна умов і вимог технічної специфікації, зазначених у\nтендерній документації, не допускається. { Частину другу статті 34\nдоповнено абзацом п'ятим згідно із Законом N 3205-IV ( 3205-15 )\nвід 15.12.2005 } ( Частина друга статті 34 із змінами, внесеними\nзгідно із Законами N 2188-IV ( 2188-15 ) від 18.11.2004, N 2664-IV\n( 2664-15 ) від 16.06.2005 )\n3. Укладений договір вважається недійсним (нікчемним), якщо:\n{ Абзац перший частини третьої статті 34 із змінами, внесеними\nзгідно із Законом N 3205-IV ( 3205-15 ) від 15.12.2005 }\nзамовник не дотримався вимог частини сьомої статті 12 або\nчастини другої статті 29 цього Закону; { Абзац другий частини\nтретьої статті 34 із змінами, внесеними згідно із Законами\nN 2664-IV ( 2664-15 ) від 16.06.2005, N 424-V ( 424-16 ) від\n01.12.2006 }\nдоговір було укладено у період оскарження згідно із статтями\n37 і 37-1 цього Закону; { Абзац третій частини третьої статті 34 в\nредакції Закону N 3205-IV ( 3205-15 ) від 15.12.2005 }\nдоговір було укладено всупереч вимогам тендерної\nдокументації та визначеним у ній основним умовам, які повинні були\nбути обов'язково включені до договору про закупівлю; ( Частину\nтретю статті 34 доповнено абзацом згідно із Законом N 2664-IV\n( 2664-15 ) від 16.06.2005 )\nдоговір було укладено за результатами процедури закупівлі,\nпроведеної з порушенням вимог статей 4-1, 4-2, 8, 17, 18-1, 19,\n26, 29, 29-1 цього Закону; { Частину третю статті 34 доповнено\nабзацом згідно із Законом N 2664-IV ( 2664-15 ) від 16.06.2005; в\nредакції Закону N 3205-IV ( 3205-15 ) від 15.12.2005 }\nдоговір за результатами торгів з обмеженою участю або\nпроцедури закупівлі в одного учасника було укладено з порушенням\nвимог частини другої статті 14 цього Закону. { Частину третю\nстатті 34 доповнено абзацом згідно із Законом N 424-V ( 424-16 )\nвід 01.12.2006 }\nДія цієї частини не поширюється на застосування процедур\nзапиту цінових пропозицій (котирувань) та закупівлі в одного\nучасника. { Абзац шостий частини третьої статті 34 із змінами,\nвнесеними згідно із Законом N 3205-IV ( 3205-15 ) від 15.12.2005 }\n4. Копія укладеного договору про закупівлю подається\nАнтимонопольному комітету України на його вимогу та генеральному\nзамовнику у разі, коли закупівлі здійснювалися на засадах\nміжвідомчої координації. ( Частина четверта статті 34 із змінами,\nвнесеними згідно із Законом N 2664-IV ( 2664-15 ) від 16.06.2005 )\n5. У разі відмови учасника - переможця процедури закупівлі\nвід виконання договору замовник має право в односторонньому\nпорядку розірвати договір і зобов'язаний провести нову процедуру\nзакупівлі.\n6. Замовник зобов'язаний надіслати Комісії та Тендерній\nпалаті України інформацію щодо укладеного договору та про\nвиконання договору протягом п'яти робочих днів з моменту його\nукладення та виконання відповідно.\nІнформація щодо укладеного договору повинна містити: повне\nнайменування та місцезнаходження замовника; джерело фінансування\nзакупівлі; предмет закупівлі; дату проведення процедури закупівлі;\nдату акцепту; дату укладення та ціну договору; інформацію про\nпереможця торгів (повне найменування, місцезнаходження, телефон,\nідентифікаційний код за Єдиним державним реєстром підприємств та\nорганізацій України (для юридичних осіб), прізвище, ім'я, по\nбатькові, місце реєстрації, телефон, ідентифікаційний номер за\nДержавним реєстром фізичних осіб - платників податків та інших\nобов'язкових платежів (для фізичних осіб).\n{ Статтю 34 доповнено частиною шостою згідно із Законом N 424-V\n( 424-16 ) від 01.12.2006 }\n( Стаття 34 в редакції Закону N 434-IV ( 434-15 ) від 16.01.2003 )\n( Статтю 35 виключено на підставі Закону N 434-IV ( 434-15 )\nвід 16.01.2003 )\nР о з д і л VII\n\nОСКАРЖЕННЯ ЩОДО ЗАСТОСУВАННЯ ПРОЦЕДУР ЗАКУПІВЕЛЬ"
    },
    {
      "provision_ref": "art36",
      "section": "36",
      "title": "Стаття 36. Право на оскарження дій замовника",
      "content": "1. З метою захисту порушених, невизнаних або оспорюваних прав\nі свобод у сфері закупівель будь-який учасник або інша особа має\nправо оскаржити рішення, дії або бездіяльність замовника до\nКомісії, або до суду згідно з цим Законом.\n2. Об'єктом оскарження не може бути:\nвибір процедури здійснення закупівлі, крім випадків,\nпередбачених цим Законом; { Абзац другий частини другої статті 36\nіз змінами, внесеними згідно із Законом N 424-V ( 424-16 ) від\n01.12.2006 }\n( Абзац четвертий частини другої статті 36 виключено на\nпідставі Закону N 2664-IV ( 2664-15 ) від 16.06.2005 )\nвстановлення вимоги щодо нотаріального посвідчення договору;\n( Частину другу статті 36 доповнено абзацом четвертим згідно із\nЗаконом N 2664-IV ( 2664-15 ) від 16.06.2005 )\nбудь-які витрати, понесені учасником у процесі здійснення\nпроцедури закупівлі та укладення договору про закупівлю. ( Частину\nдругу статті 36 доповнено абзацом п'ятим згідно із Законом\nN 2664-IV ( 2664-15 ) від 16.06.2005 )\nСтаття 37. Порядок оскарження рішень, дій або бездіяльності\nзамовника\n1. Скаржник має право оскаржити рішення, дії або\nбездіяльність замовника до Комісії.\nСкаржник надсилає копію скарги замовнику, Тендерній палаті\nУкраїни та Державному казначейству України (обслуговуючому банку).\nКомісія протягом одного робочого дня з дня одержання скарги\nнадсилає копію скарги Тендерній палаті України та Державному\nказначейству України (обслуговуючому банку).\n2. Надходження скарги від учасника торгів зупиняє процедуру\nзакупівлі на строк, що не може перевищувати 20 робочих днів з дати\nвимоги Комісії про призупинення процедури закупівлі (15 робочих\nднів у разі оскарження процедури запиту цінових пропозицій\n(котирувань).\nПротягом п'яти робочих днів з дати отримання відповідної\nвимоги замовник зобов'язаний для розгляду скарги надати Комісії\nкопії відповідних документів та матеріалів.\nНенадання або надання з порушенням строків, визначених цим\nЗаконом, копій відповідних документів та матеріалів для розгляду\nскарги є підставою для продовження строку зупинення процедури\nзакупівлі на строк, що не може перевищувати 10 календарних днів.\nНенадання копій відповідних документів та матеріалів протягом\nстроку, встановленого для продовження строку зупинення процедури\nзакупівлі, є підставою для відміни такої процедури закупівлі.\nНадходження скарги від скаржника, який не набув статусу\nучасника торгів або не брав участі у процедурі закупівлі, не\nзупиняє процедури закупівлі. Розгляд такої скарги здійснюється\nКомісією у строки, визначені для розгляду скарг, які надійшли від\nучасників торгів. За результатами розгляду такої скарги Комісія\nмає право зупинити процедуру закупівлі на строк, що не може\nперевищувати 20 робочих днів, або прийняти інше рішення відповідно\nдо цього Закону.\n3. У разі якщо оскаржується процедура закупівлі, за\nрезультатами якої вже укладено договір, Комісія негайно інформує\nДержавне казначейство України (обслуговуючий банк), яке\nзобов'язане до прийняття Комісією рішення по скарзі зупинити\nздійснення платежів, пов'язаних з цим договором, та повідомити про\nце Комісію та Тендерну палату України.\n4. Тендерна палата України має право надати висновок щодо\nскарги. { Абзац перший частини четвертої статті 37 в редакції\nЗакону N 424-V ( 424-16 ) від 01.12.2006 }\nВисновок щодо розгляду скарги протягом одного робочого дня з\nдня його затвердження направляється Комісії.\n5. За результатами розгляду скарги Комісія приймає рішення\nпро повне або часткове задоволення скарги, що має наслідком\nусунення порушень відповідно до чинного законодавства; скасування\nнезаконного рішення замовника; відміну процедури закупівлі;\nвчинення замовником інших дій, у тому числі пов'язаних з розробкою\nтендерної документації, оцінкою тендерних пропозицій, або приймає\nрішення про визнання скарги незадоволеною чи залишення її без\nрозгляду. { Абзац перший частини п'ятої статті 37 із змінами,\nвнесеними згідно із Законом N 424-V ( 424-16 ) від 01.12.2006 }\nУ разі, якщо скарга має складний або спеціалізований\nхарактер, Комісія має право залучити незалежних кваліфікованих\n(технічних) експертів та консультантів у відповідних галузях та\nпродовжити строк зупинення процедури закупівлі до надання\nекспертами та консультантами остаточного висновку щодо поставлених\nперед ними питань.\nКомісія має право залишити скаргу без розгляду в разі, якщо\nїї було подано пізніше ніж через 15 робочих днів з дня\nопублікування оголошення (повідомлення) про результати проведення\nторгів відповідно до статті 29-1 цього Закону. { Частину п'яту\nстатті 37 доповнено абзацом третім згідно із Законом N 424-V\n( 424-16 ) від 01.12.2006 }\n6. Примірник рішення щодо розгляду скарги Комісія надсилає\nзамовнику, скаржнику, Державному казначейству України\n(обслуговуючому банку) та Тендерній палаті України протягом трьох\nробочих днів з дня його прийняття.\n7. Рішення Комісії може бути оскаржено до суду в порядку,\nвизначеному законодавством.\nСтаття 37-1. Оскарження процедур закупівель, рішень, дій або\nбездіяльності замовника у судовому порядку\nОскарження процедур закупівель, рішень, дій або бездіяльності\nзамовника у судовому порядку здійснюється з урахуванням\nособливостей, визначених цим Законом.\nПозивач в обов'язковому порядку направляє Державному\nказначейству України, Антимонопольному комітету України,\nзамовнику, а також Тендерній палаті України завірену копію\nпозовної заяви протягом трьох робочих днів після її подання до\nсуду, до якої додаються документальне підтвердження подання її до\nсуду, а також завірена копія ухвали суду про відкриття (порушення)\nпровадження у справі. У разі, якщо на момент направлення копії\nпозовної заяви ухвала суду ще не надійшла, позивач зобов'язаний\nнаправити завірену копію ухвали суду протягом 20 календарних днів\nз моменту направлення копії позовної заяви.\nЗамовник, з моменту надходження копії позовної заяви,\nпризупиняє процедуру закупівлі та не має права укладати договір\nпро закупівлю, крім випадків, коли за скаргою цієї ж самої особи з\nтакого самого приводу Комісією було прийнято рішення в порядку,\nпередбаченому статтею 37 цього Закону.\nДержавне казначейство України та його органи, з моменту\nнадходження копії позовної заяви, зобов'язані не здійснювати\nоплату, пов'язану з процедурою, яка оскаржується, незалежно від\nтого, чи був укладений договір про закупівлю, крім випадків, коли\nза скаргою цієї ж самої особи з такого самого приводу Комісією\nбуло прийнято рішення в порядку, передбаченому статтею 37 цього\nЗакону.\nЗамовник має право продовжити процедуру закупівлі, а\nпризупинення оплати припиняється Державним казначейством України\nта його органами у разі:\nякщо позивач протягом 20 календарних днів з моменту\nнаправлення копії позовної заяви не надіслав завірену копію ухвали\nпро відкриття (порушення) провадження у справі;\nзакриття провадження у справі;\nнабрання рішенням суду законної сили.\nПід час призупинення процедури закупівлі замовник має право\nприйняти рішення про визнання торгів такими, що не відбулися, та\nрозпочати нову процедуру закупівлі.\nПро призупинення та про припинення призупинення оплат\nДержавне казначейство України протягом трьох робочих днів\nповідомляє Антимонопольний комітет України та Тендерну палату\nУкраїни.\nСтаття 37-2. Порядок проведення перевірок (ревізій)\nдержавними органами\n1. Державними органами, до компетенції яких належить\nпроведення перевірок (ревізій) щодо дотримання розпорядниками\nдержавних коштів вимог законодавства у сфері державних закупівель,\nє Антимонопольний комітет України, органи Державної\nконтрольно-ревізійної служби України, Рахункова палата (далі -\nконтролюючі органи). Порядок проведення перевірок державних\nзакупівель органами державної контрольно-ревізійної служби та їх\nвзаємодії з правоохоронними органами встановлюється Головним\nконтрольно-ревізійним управлінням України, а порядок проведення\nіншими контролюючими органами перевірок (ревізій) щодо дотримання\nрозпорядниками державних коштів вимог законодавства у сфері\nдержавних закупівель та взаємодії з правоохоронними органами\nвизначається такими контролюючими органами з урахуванням\nрекомендацій Комісії.\n2. Перевірки (ревізії) щодо дотримання розпорядниками\nдержавних коштів вимог законодавства у сфері державних закупівель\nпроводяться по всіх стадіях державних закупівель, визначених\nстаттею 2-2 цього Закону.\nРезультати перевірки (ревізії) відображуються у відповідному\nдокументі контролюючого органу, що її здійснив.\nЗдійснення одним і тим же контролюючим органом перевірок\n(ревізій) розпорядника державних коштів з питання законності\nпроведення певної процедури закупівлі не може проводитися більше\nодного разу.\nПеревірки (ревізії) можуть здійснюватися шляхом запиту та\nотримання від розпорядника державних коштів необхідних документів\n(оригіналів або належним чином завірених копій) щодо закупівель\nтоварів, робіт і послуг та їх розгляду й аналізу або шляхом\nвиїзних перевірок (ревізій), які проводяться безпосередньо за\nмісцезнаходженням розпорядника державних коштів.\nРезультати перевірки (ревізії) можуть бути оскаржені в\nсудовому порядку.\n3. У разі виявлення контролюючими органами при проведенні\nперевірки (ревізії) ознак злочину матеріали перевірки (ревізії)\nпередаються до правоохоронних органів.\n( Закон доповнено статтею згідно із Законом N 2664-IV ( 2664-15 )\nвід 16.06.2005 )\nСтаття 38. Відповідальність за порушення законодавства про\nздійснення закупівлі товарів, робіт і послуг за\nдержавні кошти\nЗа порушення вимог, встановлених цим Законом та іншими\nнормативно-правовими актами, розробленими на його виконання,\nпосадові особи замовників та учасників торгів несуть\nадміністративну відповідальність відповідно до законів України.\nСпеціалісти, юристи, економісти, консультанти та інші\nфізичні чи юридичні особи, залучені до роботи тендерних комітетів\nна договірних засадах відповідно до законодавства, та нотаріуси,\nякі посвідчують договори про закупівлю (в разі нотаріального\nпосвідчення договорів про закупівлю на вимогу замовника), не\nнесуть відповідальності за будь-які рішення, дії або бездіяльність\nтендерного комітету та службових осіб замовника, учасника чи інших\nосіб і за виконання (невиконання) договорів про закупівлю,\nукладених на підставі рішення тендерного комітету замовника, та за\nнаслідки, спричинені такими рішеннями, діями або бездіяльністю.\n( Статтю 38 доповнено частиною другою згідно із Законом N 2664-IV\n( 2664-15 ) від 16.06.2005 )\n( Стаття 38 із змінами, внесеними згідно із Законами N 2188-IV\n( 2188-15 ) від 18.11.2004, N 2664-IV ( 2664-15 ) від 16.06.2005 )\nРОЗДІЛ VIII\nПРИКІНЦЕВІ ПОЛОЖЕННЯ\n1. Цей Закон набирає чинності через три місяці з дня його\nопублікування.\n2. Кабінету Міністрів України у тримісячний строк з дня\nнабрання чинності цим Законом:\nпідготувати та подати на розгляд Верховної Ради України\nпропозиції щодо приведення законів України у відповідність із цим\nЗаконом;\nпривести свої нормативно-правові акти у відповідність із цим\nЗаконом;\nзабезпечити перегляд і скасування органами виконавчої влади\nприйнятих ними нормативно-правових актів, що суперечать цьому\nЗакону;\nзабезпечити прийняття нормативно-правових актів, необхідних\nдля реалізації положень цього Закону."
    }
  ],
  "definitions": []
}