{
  "id": "ua-law-3587-20",
  "type": "statute",
  "title": "Закон України (3587-20)",
  "title_en": "",
  "short_name": "3587-20",
  "status": "in_force",
  "issued_date": "2024-02-22",
  "url": "https://zakon.rada.gov.ua/laws/show/3587-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art11-7",
      "section": "11-7",
      "title": "Стаття 11-7. Оцінювання діяльності наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі",
      "content": "1. Діяльність наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі, у яких утворення наглядової ради є обов’язковим відповідно до статті 11 -2 цього Закону, підлягає оцінюванню, що здійснюється не менше одного разу на три роки у порядку, визначеному Кабінетом Міністрів України, з урахуванням вимог цієї статті. Результати оцінювання діяльності наглядової ради оприлюднюються на веб-сайті державного унітарного підприємства, господарського товариства, у статутному капіталі якого більше 50 відсотків акцій (часток) належать державі, протягом двох робочих днів з дня їх затвердження.\nРезультати оцінювання діяльності наглядової ради затверджуються рішенням уповноваженого органу управління державного унітарного підприємства, загальними зборами господарського товариства, у статутному капіталі якого більше 50 відсотків акцій (часток) належать державі, з урахуванням висновку незалежного консультанта (у разі його залучення) та/або звіту, та/або самооцінки, та/або пояснень наглядової ради щодо результатів діяльності такого державного унітарного підприємства, господарського товариства.\nПорядок оцінювання діяльності наглядової ради, що затверджується Кабінетом Міністрів України, містить положення, які визначають:\nкритерії обов’язковості залучення незалежного консультанта для здійснення оцінювання діяльності наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі;\nпорядок відбору незалежного консультанта, який здійснює оцінювання діяльності наглядової ради, та вимоги до такого консультанта (у разі залучення);\nелементи оцінювання, щодо яких встановлюються висновки в рамках оцінювання діяльності наглядової ради;\nпорядок, обґрунтування та виключний перелік підстав для прийняття уповноваженим органом управління державного унітарного підприємства, загальними зборами господарського товариства, у статутному капіталі якого більше 50 відсотків акцій (часток) належать державі, рішення за результатами оцінювання діяльності наглядової ради\";\n13) статтю 14 викласти в такій редакції:\n\" Стаття 14. Винагорода та страхування відповідальності керівників і членів наглядових рад державних унітарних підприємств, господарських товариств, у статутному капіталі яких більше 50 відсотків акцій (часток) належать державі\n1. Наглядова рада визначає розмір оплати праці і винагороди керівника державного унітарного підприємства, голови виконавчого органу господарського товариства, у статутному капіталі якого більше 50 відсотків акцій (часток) належать державі, на основі принципів, визначених Політикою винагороди керівників державних унітарних підприємств та голів виконавчих органів господарських товариств, у статутному капіталі яких більше 50 відсотків акцій (часток) належать державі, затвердженою Кабінетом Міністрів України.\nВинагорода членів виконавчого органу і членів наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі, має бути розумно обґрунтованою щодо аналогічних ринкових показників розмірів і умов виплати винагороди у відповідному секторі економіки з урахуванням обставин та умов діяльності конкретного підприємства або товариства.\n2. Члени наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі, мають право на оплату своєї діяльності та компенсацію витрат, пов’язаних з виконанням своїх функцій, за рахунок такого державного унітарного підприємства, господарського товариства на підставі Політики винагороди членів наглядових рад державних унітарних підприємств, господарських товариств, у статутному капіталі яких більше 50 відсотків акцій (часток) належать державі, затвердженої Кабінетом Міністрів України.\n3. Відповідальність керівників, членів колегіального виконавчого органу, членів наглядової ради державного унітарного підприємства, господарського товариства, у статутному капіталі якого більше 50 відсотків акцій (часток) належать державі, за збитки, завдані їхніми діями (бездіяльністю) під час виконання своїх повноважень, може бути застрахована за рахунок такого державного унітарного підприємства, господарського товариства як сторони, для захисту інтересів якої здійснюється відповідне страхування.\nСуми страхових премій (платежів), що сплачуються державним унітарним підприємством, господарським товариством, у статутному капіталі якого більше 50 відсотків акцій (часток) належать державі, за договором страхування відповідальності керівників, членів колегіального виконавчого органу, членів наглядової ради, не входять до складу винагороди таких керівників, членів колегіального виконавчого органу, членів наглядової ради, не є формою оплати праці або компенсаційними виплатами на їхню користь.\n4. Господарські товариства, у статутному капіталі яких більше 50 відсотків акцій (часток) належать державі, в яких створення наглядової ради є обов’язковим відповідно до статті 11 -2 цього Закону, щороку затверджують звіт про винагороду членів виконавчого органу, членів наглядової ради та оприлюднюють його на веб-сайті такого господарського товариства. Вимоги до структури, порядку затвердження та обсягу інформації звіту про винагороду членів виконавчого органу, членів наглядової ради господарського товариства, у статутному капіталі якого більше 50 відсотків акцій (часток) належать державі, визначаються рішенням Національної комісії з цінних паперів та фондового ринку, а щодо банків - Національним банком України\";\n14) у статті 16 :\nчастину другу виключити;\nабзац другий частини шостої після слів і цифри \"до 1 вересня року, що передує плановому\" доповнити словами і цифрами \"(крім підприємств електроенергетики, діяльність яких регулюється шляхом затвердження ліцензійних умов Національною комісією, що здійснює державне регулювання у сферах енергетики та комунальних послуг, щодо яких інформація подається до 31 грудня)\";\n15) доповнити статтею 16 -1 такого змісту:\n\" Стаття 16 -1 . Парламентський контроль за ефективністю управління корпоративними правами держави\n1. Парламентський контроль за ефективністю управління корпоративними правами держави здійснюється комітетом Верховної Ради України, до предмета відання якого належать питання державної економічної політики (далі - Комітет).\n2. Комітет у межах своєї компетенції здійснює контрольну функцію шляхом прийняття відповідних рішень, підготовки висновків та надання рекомендацій за такими основними напрямами:\n1) реалізація державної політики у сфері управління корпоративними правами держави та аналіз її результатів;\n2) додержання законодавства України про управління корпоративними правами держави;\n3) діяльність суб’єктів управління корпоративними правами держави та господарських структур, яким передано повноваження з управління корпоративними правами держави;\n4) динаміка та повнота надходжень до Державного бюджету України, безпосередньо пов’язаних з процесом управління корпоративними правами держави;\n5) відповідно до інших повноважень, визначених законом.\n3. Комітет відповідно до покладених на нього завдань має право:\n1) вносити на розгляд Верховної Ради України, зважаючи на результати практичного застосування законодавчих актів з питань управління корпоративними правами держави, пропозиції щодо внесення змін до законодавства;\n2) заслуховувати звіти про роботу суб’єктів управління корпоративними правами держави та господарських структур, яким передано повноваження з управління корпоративними правами держави;\n3) брати участь в обговоренні проекту Державного бюджету України щодо планових надходжень від управління корпоративними правами держави;\n4) заслуховувати інформацію посадових осіб Кабінету Міністрів України, міністерств та інших центральних органів виконавчої влади з питань управління корпоративними правами держави;\n5) ознайомлюватися з документами, матеріалами та одержувати іншу необхідну інформацію з питань управління корпоративними правами держави від державних органів;\n6) залучати до роботи Комітету фахівців з міністерств, інших державних органів, громадських організацій, наукових установ;\n7) виявляти проблеми, що потребують невідкладних рішень, у процесі управління корпоративними правами держави;\n8) залучати до роботи Комітету представників контрольно-ревізійних органів\".\n6. У частині п’ятій статті 6 Закону України \"Про особливості утворення акціонерного товариства залізничного транспорту загального користування\" (Відомості Верховної Ради України, 2012 р., № 49, ст. 553 із наступними змінами):\nв абзаці першому слова \"якщо інше не передбачено статутом Товариства\" замінити словами \"та/або службою внутрішнього аудиту (внутрішнім аудитором)\";\nабзац другий після слів \"суб’єкту аудиторської діяльності\" доповнити словами \"та працівнику служби внутрішнього аудиту (внутрішньому аудитору)\".\n7. У Законі України \"Про Кабінет Міністрів України\" (Відомості Верховної Ради України, 2014 р., № 13, ст. 222 із наступними змінами):\n1) пункт 5 частини першої статті 20 доповнити абзацом тринадцятим такого змісту:\n\"приймає рішення про порядок управління активами, щодо яких ухвалено судове рішення про застосування санкції, передбаченої пунктом 1 -1 частини першої статті 4 Закону України \"Про санкції\";\n2) частину першу статті 24 викласти в такій редакції:\n\"1. Кабінет Міністрів України в межах коштів, передбачених у державному бюджеті, може утворювати, реорганізовувати та ліквідовувати відповідно до закону державні господарські об’єднання, підприємства, установи та організації, зокрема для здійснення окремих функцій з управління об’єктами державної власності. Кабінет Міністрів України затверджує положення та статути державних господарських об’єднань, підприємств, установ та організацій, щодо яких здійснює функції з управління\".\n8. У Законі України \"Про санкції\" (Відомості Верховної Ради України, 2014 р., № 40, ст. 2018; із змінами, внесеними законами України від 12 травня 2022 року № 2257-IX, 30 травня 2023 року № 3137-IX та 13 липня 2023 року № 3223-IX):\n1) у частині третій статті 5 -1 :\nв абзаці першому слова \"Рішення суду\" замінити словами \"Судове рішення\", а слова \"для визначення порядку та способу його виконання\" - словами \"для здійснення повноважень у сфері управління активами, щодо яких ухвалено судове рішення про застосування такої санкції, а також до апарату Ради національної безпеки і оборони України, Кабінету Міністрів України\";\nв абзаці другому слова \"рішенням суду\" замінити словами \"судовим рішенням\";\nперше речення абзацу третього викласти в такій редакції:\n\"Фонд державного майна України здійснює повноваження у сфері управління (у тому числі шляхом реалізації) активами, щодо яких ухвалено судове рішення про застосування такої санкції, у порядку, визначеному Кабінетом Міністрів України\";\nдоповнити абзацами четвертим і п’ятим такого змісту:\n\"Кабінет Міністрів України може прийняти рішення про визначення суб’єктом управління активом іншого органу державної влади, суб’єкта господарювання державного сектору економіки. Таке управління здійснюється в порядку, визначеному Кабінетом Міністрів України, згідно з абзацом третім цієї частини.\nФонд державного майна України та Кабінет Міністрів України реалізовують повноваження, визначені в абзацах третьому і четвертому цієї частини, щодо активів у вигляді частки у статутному (складеному) капіталі чи акцій, паїв юридичної особи, що має право надавати фінансові послуги, державне регулювання та нагляд за діяльністю якої здійснює відповідно до своєї компетенції Національний банк України або Національна комісія з цінних паперів та фондового ринку, які підлягають стягненню в дохід держави як санкція, передбачена пунктом 1 -1 частини першої статті 4 цього Закону, з урахуванням отриманої від Національного банку України та/або Національної комісії з цінних паперів та фондового ринку інформації щодо діяльності такої юридичної особи\";\n2) пункт 3 частини дев’ятнадцятої статті 5 -4 викласти в такій редакції:\n\"3) можливість автоматизації інформаційного обміну з іншими національними електронними інформаційними ресурсами та публічними електронними реєстрами, зокрема для оброблення інформації про блокування активів осіб, щодо яких застосовано санкцію, передбачену пунктом 1 частини першої статті 4 цього Закону\".\n9. Частину першу статті 34 Закону України \"Про аудит фінансової звітності та аудиторську діяльність\" (Відомості Верховної Ради України, 2018 р., № 9, ст. 50; із змінами, внесеними Законом України від 27 липня 2022 року № 2465-IX) викласти в такій редакції:\n\"1. Великі підприємства зобов’язані створити аудиторський комітет або покласти відповідні функції на наглядову раду чи раду директорів, що утворюється відповідно до законодавства.\nУ разі покладення функцій аудиторського комітету на раду директорів рішення з відповідних питань приймається більшістю голосів невиконавчих членів ради директорів\".\n10. Частину першу статті 40 Закону України \"Про товариства з обмеженою та додатковою відповідальністю\" (Відомості Верховної Ради України, 2018 р., № 13, ст. 69) викласти в такій редакції:\n\"1. Обов’язки посадових осіб органів товариства щодо цього товариства та відповідальність за їх порушення встановлюються законом\".\n11. Розділ XIII \"Прикінцеві та перехідні положення\" Закону України \"Про ринки капіталу та організовані товарні ринки\" в редакції Закону України від 19 червня 2020 року № 738-IX із наступними змінами доповнити пунктом 15 -3 такого змісту:\n\"15 -3 . Установити, що на період дії воєнного стану в Україні, введеного Указом Президента України \"Про введення воєнного стану в Україні\" від 24 лютого 2022 року № 64/2022 , затвердженим Законом України \"Про затвердження Указу Президента України \"Про введення воєнного стану в Україні\" від 24 лютого 2022 року № 2102-IX , центральний орган виконавчої влади, що забезпечує реалізацію державної політики у сфері стягнення в дохід держави активів осіб, щодо яких застосовано санкції, з метою вжиття заходів для реалізації повноважень, визначених Законом України \"Про санкції\", щодо виявлення і розшуку активів фізичних та юридичних осіб, зазначених у відповідних рішеннях Ради національної безпеки і оборони України та до яких застосовано санкцію у виді блокування активів відповідно до Закону України \"Про санкції\" (далі - особа, до якої застосовано санкції), а також активів, щодо яких особа, до якої застосовано санкції, може прямо чи опосередковано (через інших фізичних або юридичних осіб) вчиняти дії, тотожні за змістом здійсненню права розпорядження ними, має право на запит цього органу отримувати інформацію, яка містить інформацію, що становить професійну таємницю на ринках капіталу та організованих товарних ринках, від:\n1) Національної комісії з цінних паперів та фондового ринку - щодо найменування та коду депозитарної установи:\nу якій відкрито рахунок (рахунки) в цінних паперах, у тому числі рахунок ескроу в цінних паперах (далі - рахунки), на якому (яких) обліковуються права на цінні папери, особи, до якої застосовано санкції;\nу якій відкрито рахунок номінального утримувача, клієнтом якого є особа, до якої застосовано санкції;\nдепонентом якої є юридична особа, кінцевим бенефіціарним власником якої/власником істотної участі в якій є особа, до якої застосовано санкції;\nу якій відкрито рахунки, на яких обліковуються права на цінні папери особи, через яку особа, до якої застосовано санкції, може прямо чи опосередковано вчиняти дії, тотожні за змістом здійсненню права розпорядження нею;\n2) депозитарної установи - щодо рахунків та операцій, проведених по таких рахунках, а саме:\nвідомості на конкретно визначену дату або за конкретний проміжок часу та щодо конкретної юридичної або фізичної особи про наявність рахунків, депозитарні коди рахунків, кількість прав на цінні папери, що обліковуються на рахунках, операції списання/зарахування/переказу з/на рахунки та підстави для проведення таких операцій, ідентифікаційні дані контрагента (для фізичних осіб - прізвище, ім’я, по батькові (за наявності), реєстраційний номер облікової картки платника податків (за наявності); для юридичних осіб - повне найменування, ідентифікаційний код у Єдиному державному реєстрі юридичних осіб, фізичних осіб - підприємців та громадських формувань; для юридичних осіб - нерезидентів - повне найменування, країна реєстрації), депозитарні коди рахунків контрагента, код депозитарної установи контрагента, інформацію щодо осіб, які мають право розпоряджатися рахунками депонентів (прізвище, ім’я, по батькові (за наявності), реєстраційний номер облікової картки платника податків (за наявності), документи, що підтверджують повноваження представника).\nТакий запит центрального органу виконавчої влади, що забезпечує реалізацію державної політики у сфері стягнення в дохід держави активів осіб, щодо яких застосовано санкції, повинен містити ідентифікаційні дані особи, а саме: для фізичних осіб - прізвище, ім’я, по батькові (за наявності), реєстраційний номер облікової картки платника податків (за наявності); для юридичних осіб - повне найменування, ідентифікаційний код у Єдиному державному реєстрі юридичних осіб, фізичних осіб - підприємців та громадських формувань; для юридичних осіб - нерезидентів - повне найменування, країна реєстрації особи, про рахунки якої запитується в такому запиті\".\n12. У Законі України \"Про акціонерні товариства\" від 27 липня 2022 року № 2465-IX ; із змінами, внесеними Законом України від 1 грудня 2022 року № 2792-IX:\n1) частину третю статті 1 після абзацу першого доповнити новим абзацом такого змісту:\n\"Розпорядження активами акціонерних товариств має відповідати принципам ефективного корпоративного управління та прозорості\".\nУ зв’язку з цим абзац другий вважати абзацом третім;\n2) у частині першій статті 2:\nпункт 6 після слова \"умови\" доповнити словами \"та принципи\";\nпункт 23 після слів \"виконавчого органу\" доповнити словами \"керівник підрозділу внутрішнього аудиту (внутрішній аудитор), керівник відділу бюджету або іншого підрозділу, до компетенції якого належить питання бюджетування акціонерного товариства\";\n3) пункт 2 частини першої статті 35 доповнити словами \"(положення цього пункту не застосовуються до банків)\";\n4) у частині другій статті 39:\nпункт 13 доповнити третім реченням такого змісту: \"Особливості вимог до положення про винагороду членів наглядових рад акціонерних товариств (крім банків), у статутному капіталі яких 50 і більше відсотків акцій належать державі, встановлюються Кабінетом Міністрів України згідно із Законом України \"Про управління об’єктами державної власності\";\nпункт 14 доповнити третім реченням такого змісту: \"Особливості вимог до звіту про винагороду членів наглядових рад акціонерних товариств (крім банків), у статутному капіталі яких 50 і більше відсотків акцій належать державі, встановлюються Кабінетом Міністрів України згідно із Законом України \"Про управління об’єктами державної власності\";\nпункт 28 -1 після слів \"майна державних акціонерних товариств\" доповнити словами \"(крім банків)\";\n5) частину першу статті 69 після слів \"є колегіальним органом, що\" доповнити словами \"здійснює захист прав всіх акціонерів товариства і\";\n6) у частині першій статті 70:\nабзац перший викласти в такій редакції:\n\"1. Наглядова рада публічного акціонерного товариства, акціонерного товариства, у статутному капіталі якого більше 50 відсотків акцій належать державі, та наглядова рада банку щороку складає звіт про свою роботу. Звіт наглядової ради публічного акціонерного товариства, акціонерного товариства, у статутному капіталі якого більше 50 відсотків акцій належать державі, та наглядової ради банку є окремою складовою частиною річного звіту товариства та підлягає оприлюдненню відповідно до вимог законодавства, передбачених для порядку та строків оприлюднення річного звіту товариства\";\nдоповнити абзацом дев’ятим такого змісту:\n\"Додаткові вимоги до звіту про роботу наглядової ради акціонерного товариства (крім банків), у статутному капіталі якого більше 50 відсотків акцій належать державі, встановлюються Кабінетом Міністрів України згідно із Законом України \"Про управління об’єктами державної власності\";\n7) частину другу статті 71 доповнити пунктами 1 -1 , 1 -2 , 14 -1 і 14 -2 такого змісту:\n\"1 -1 ) затвердження стратегічного плану розвитку та показників результативності акціонерного товариства, річного фінансового плану та звіту про його виконання, річного інвестиційного плану, інвестиційного плану на середньострокову перспективу (три - п’ять років) (положення цього пункту не застосовуються до банків, регулювання діяльності яких здійснюється відповідно до Закону України \"Про банки і банківську діяльність\");\n1 -2 ) надання пропозицій загальним зборам акціонерного товариства, у статутному капіталі якого більше 50 відсотків акцій належать державі, щодо коротко- та середньострокових фінансових, операційних і нефінансових цілей діяльності, які включаються до листа очікувань власника, зокрема, але не виключно, щодо окремих фінансових показників, а саме коефіцієнтів рентабельності, ліквідності та платоспроможності, а також обсягів виплат на користь держави, бюджетного фінансування та квазіфіскальних операцій\";\n\"14 -1 ) затвердження звіту та висновків підрозділу внутрішнього аудиту (внутрішнього аудитора);\n14 -2 ) затвердження декларації схильності до ризиків акціонерного товариства\";\n8) в абзаці першому частини четвертої статті 72 слова \"прямо або опосередковано\" виключити;\n9) абзац другий частини першої статті 75 викласти в такій редакції:\n\"Засідання наглядової ради також скликаються на вимогу виконавчого органу товариства чи його члена, керівника підрозділу внутрішнього аудиту (внутрішнього аудитора), інших осіб, визначених статутом та/або положенням про наглядову раду акціонерного товариства. Особи, які скликали засідання наглядової ради, мають право брати участь у такому засіданні наглядової ради\";\n10) у частині четвертій статті 76 слова \"може прийняти\" замінити словом \"приймає\", а слова \"безпосередньо члену наглядової ради - голові комітету з питань аудиту\" - словами \"безпосередньо наглядовій раді та голові комітету з питань аудиту\";\n11) абзац дванадцятий частини першої статті 80 доповнити другим реченням такого змісту: \"Повноваження членів наглядової ради акціонерного товариства, у статутному капіталі якого більше 50 відсотків акцій належать державі, припиняються виключно з підстав, передбачених законом\";\n12) абзац перший частини четвертої статті 81 після слів \"не є членом наглядової ради\" доповнити словами \"чи працівником служби внутрішнього аудиту (внутрішнім аудитором)\";\n13) частину третю статті 89 після слів \"на вимогу\" доповнити словами \"наглядової ради, керівника підрозділу внутрішнього аудиту (внутрішнього аудитора)\";\n14) у частині першій статті 109:\nв абзаці першому після слів \"суб’єктом аудиторської діяльності\" доповнити словами \"та службою внутрішнього аудиту (внутрішнім аудитором)\", а слова \"якщо інше не передбачено статутом акціонерного товариства\" виключити;\nабзац другий після слів \"суб’єкту аудиторської діяльності\" доповнити словами \"та працівнику служби внутрішнього аудиту (внутрішньому аудитору)\";\n15) у статті 111 :\nу частині першій:\nабзац перший після слів \"суб’єктом аудиторської діяльності\" доповнити словами \"та/або службою внутрішнього аудиту (внутрішнім аудитором)\";\nв абзаці другому слова \"Така перевірка\" замінити словами \"У разі проведення перевірки суб’єктом аудиторської діяльності така перевірка\";\nчастину другу після слів \"суб’єктом аудиторської діяльності\" доповнити словами \"та/або службою внутрішнього аудиту (внутрішнім аудитором)\".\nII. Прикінцеві та перехідні положення\n1. Цей Закон набирає чинності з дня, наступного за днем його опублікування.\n2. Статути і внутрішні положення державних унітарних підприємств, господарських товариств, у статутному капіталі яких більше 50 відсотків акцій (часток) належать державі, утворених до набрання чинності цим Законом, підлягають приведенню у відповідність із цим Законом протягом одного року з дня набрання чинності цим Законом.\nАкціонерні товариства, товариства з обмеженою відповідальністю, 50 і більше відсотків акцій (часток) у статутному капіталі яких належать державі, створені до набрання чинності цим Законом, зобов’язані привести свою діяльність у відповідність із цим Законом протягом одного року з дня набрання чинності цим Законом.\n3. Політики власності (основні засади здійснення державної власності) державних унітарних підприємств, господарських товариств, у статутному капіталі яких більше 50 відсотків акцій (часток) належать державі, затверджені до набрання чинності цим Законом, зберігають чинність до моменту затвердження Політики державної власності.\n4. У період дії правового режиму воєнного стану в Україні та протягом 12 місяців з дня його припинення чи скасування, але не більше трьох років з дня набрання чинності цим Законом, вищі органи управління господарських товариств, у статутному капіталі яких більше 50 відсотків акцій (часток) належать державі, зобов’язані приймати рішення про розподіл прибутку і збитків, розмір та порядок виплати дивідендів відповідно до Державної дивідендної політики, а також визначати частину чистого прибутку, що спрямовується на виплату дивідендів, у розмірі не менше 30 відсотків та відповідно до Державної дивідендної політики.\n5. У період дії правового режиму воєнного стану в Україні та протягом 12 місяців з дня його припинення чи скасування, але не більше трьох років з дня набрання чинності цим Законом, центральний орган виконавчої влади, що забезпечує формування та реалізує державну фінансову, бюджетну та боргову політику, у порядку , передбаченому Кабінетом Міністрів України, щороку здійснює погодження, в окремих випадках - за участю Кабінету Міністрів України, пропозицій органу управління державного унітарного підприємства, загальних зборів господарського товариства, у статутному капіталі якого більше 50 відсотків акцій (часток) належать державі, які є суб’єктами природних монополій або плановий розрахунковий обсяг чистого прибутку яких перевищує 50 мільйонів гривень, щодо окремих фінансових показників, які включатимуться до листів очікувань власника, а також фінансових, стратегічних та інвестиційних планів, максимальних порогів обсягу капітальних інвестицій таких підприємств та господарських товариств.\n6. У період дії правового режиму воєнного стану в Україні та протягом 12 місяців з дня його припинення чи скасування, але не більше трьох років з дня набрання чинності цим Законом, у державних унітарних підприємствах та господарських товариствах, у статутному капіталі яких більше 50 відсотків акцій (часток) належать державі, якщо утворення наглядової ради є обов’язковим відповідно до закону, а також якщо утворення наглядової ради передбачено статутом, орган управління державного унітарного підприємства, загальні збори господарського товариства мають право приймати рішення з питань, що належать до виключної компетенції наглядової ради згідно із законом та/або статутом, до обрання нового складу наглядової ради.\nПісля набрання наглядовою радою правомочності рішення, які належать до виключної компетенції наглядової ради і були прийняті органом управління/загальними зборами акціонерів у період її неправомочності, можуть бути переглянуті наглядовою радою.\n7. Тимчасово, в межах розпочатого станом на дату набрання чинності цим Законом процесу затвердження фінансових планів державних унітарних підприємств та господарських товариств, у статутному капіталі яких більше 50 відсотків акцій (часток) належать державі, на 2024 рік, передбачити, що повноваження з їх затвердження здійснюють уповноважені органи управління таких підприємств та господарських товариств.\nФінансові, інвестиційні та стратегічні плани державних унітарних підприємств та господарських товариств, у статутному капіталі яких більше 50 відсотків акцій (часток) належать державі, на 2025 рік затверджуються наглядовими радами таких підприємств та господарських товариств, якщо інше не передбачено цим Законом.\n8. Кабінету Міністрів України:\n1) у шестимісячний строк з дня набрання чинності цим Законом:\nприйняти нормативно-правові акти, необхідні для реалізації цього Закону, включаючи Політику державної власності;\nпривести свої нормативно-правові акти у відповідність із цим Законом;\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом;\n2) протягом трьох років з дня набрання чинності цим Законом розробити план дій щодо подальшого втілення реформи корпоративного управління юридичних осіб, акціонером (засновником, учасником) яких є держава.\nВ. ЗЕЛЕНСЬКИЙ"
    }
  ],
  "definitions": []
}