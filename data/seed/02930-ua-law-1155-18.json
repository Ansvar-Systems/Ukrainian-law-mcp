{
  "id": "ua-law-1155-18",
  "type": "statute",
  "title": "Закон України (1155-18)",
  "title_en": "",
  "short_name": "1155-18",
  "status": "in_force",
  "issued_date": "2014-03-25",
  "url": "https://zakon.rada.gov.ua/laws/show/1155-18",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо включення відомостей про діючих юридичних осіб та фізичних осіб - підприємців до Єдиного державного реєстру\n\n(Відомості Верховної Ради (ВВР), 2014, № 17, ст.596)\n\nВерховна Рада України постановляє :\n\n1. Внести зміни до таких законів України:\n\n1) пункт 2 розділу VIII \"Прикінцеві положення\" Закону України \"Про державну реєстрацію юридичних осіб та фізичних осіб - підприємців\" (Відомості Верховної Ради України, 2003 р., № 31-32, ст. 263; 2011 р., № 46, ст. 512) викласти в такій редакції:\n\n\"2. Усі діючі юридичні особи та фізичні особи - підприємці, створені та зареєстровані до 1 липня 2004 року, відомості про яких не включені до Єдиного державного реєстру, зобов’язані подати державному реєстратору відповідно до вимог статті 19 цього Закону реєстраційну картку для включення відомостей про них до Єдиного державного реєстру. Державний реєстратор після отримання від юридичних осіб та фізичних осіб - підприємців реєстраційної картки зобов’язаний включити відомості про юридичних осіб та фізичних осіб - підприємців і видати їм виписку з Єдиного державного реєстру\";\n\n2) пункти 2-4 і 7-9 розділу II \"Прикінцеві та перехідні положення\" Закону України \"Про внесення змін до Закону України \"Про державну реєстрацію юридичних осіб та фізичних осіб - підприємців\" щодо спрощення механізму державної реєстрації припинення суб’єктів господарювання\" (Відомості Верховної Ради України, 2010 р., № 37, ст. 498; 2011 р., № 46, ст. 512) виключити.\n\n2. Цей Закон набирає чинності з дня, наступного за днем його опублікування.\n\nВиконуючий обов'язки\n\nПрезидента України,\n\nГолова Верховної Ради\n\nУкраїни\n\nО.ТУРЧИНОВ\n\nм. Київ\n\n25 березня 2014 року\n\n№ 1155-VII\n\nПро внесення змін до деяких законів України щодо включення відомостей про діючих юридичних осіб та фізичних осіб - підприємців до Єдиного державного реєстру\nЗакон України від 25.03.2014 № 1155-VII\n\nПрийняття від 25.03.2014\nПостійна адреса:\nhttps://zakon.rada.gov.ua/go/1155-18\nЗаконодавство України\nстаном на 22.02.2026\n\nчинний"
    }
  ],
  "definitions": []
}