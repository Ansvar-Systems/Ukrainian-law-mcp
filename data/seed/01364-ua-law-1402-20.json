{
  "id": "ua-law-1402-20",
  "type": "statute",
  "title": "Закон України (1402-20)",
  "title_en": "",
  "short_name": "1402-20",
  "status": "in_force",
  "issued_date": "2021-04-15",
  "url": "https://zakon.rada.gov.ua/laws/show/1402-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби\n\n(Відомості Верховної Ради (ВВР), 2021, № 27, ст.231)\n\nВерховна Рада України постановляє:\n\nI. Внести до розділу XX \"Перехідні положення\" Податкового кодексу України (Відомості Верховної Ради України, 2011 р., №№ 13-17, ст. 112) такі зміни:\n\n1. Підрозділ 2 доповнити пунктом 77 такого змісту:\n\n\"77. Тимчасово, протягом 180 днів з дня набрання чинності Законом України \"Про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби\", за умови дотримання положень, передбачених пунктом 9 -7 розділу XXI \"Прикінцеві та перехідні положення\" Митного кодексу України, базою оподаткування податком операцій із ввезення на митну територію України транспортних засобів особистого користування, що були у використанні та з року випуску яких минуло більше п’яти років, які класифікуються за товарними позиціями 8703, 8704 (загальною масою до 3,5 тонни) згідно з УКТ ЗЕД та станом на 31 грудня 2020 року перебували у митному режимі тимчасового ввезення або транзиту, є сума акцизного податку, нарахованого відповідно до пункту 36 підрозділу 5 цього розділу.\n\nСтрок, передбачений абзацом першим цього пункту, для учасників бойових дій, зазначених у пунктах 19 і 20 частини першої статті 6 Закону України \"Про статус ветеранів війни, гарантії їх соціального захисту\", за умови документального підтвердження їх перебування більш як 90 днів з дня набрання чинності Законом України \"Про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби\" безпосередньо на території проведення операції Об’єднаних сил (ООС), становить 270 днів\".\n\n2. Підрозділ 5 доповнити пунктом 36 такого змісту:\n\n\"36. Тимчасово, протягом 180 днів з дня набрання чинності Законом України \"Про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби\", сума акцизного податку визначається платником податку, на якого поширюється дія цього пункту, за ставкою, що розраховується за такою формулою:\n\nСтавка = Ставка базова + Vе + Fе,\n\nде Ставка базова - ставка податку в євро за 1 одиницю транспортного засобу, що визначається виходячи з кількості років, що минули з року виготовлення транспортного засобу, до року визначення ставки податку та становить:\n\nКількість років, що минула з року виготовлення транспортного засобу\n\nСтавка базова, євро\n\n5-9\n\n0\n\n10\n\n25\n\n11\n\n50\n\n12\n\n75\n\n13\n\n100\n\n14\n\n125\n\n15 і більше\n\n150\n\nVе - ставка податку в євро за 1 одиницю транспортного засобу, що визначається множенням об’єму циліндрів двигуна внутрішнього згоряння відповідного транспортного засобу в кубічних сантиметрах на коефіцієнт, що становить:\n\n0,25 євро за 1 кубічний сантиметр об’єму циліндрів двигуна - для транспортного засобу з об’ємом двигуна внутрішнього згоряння до 2000 кубічних сантиметрів включно;\n\n0,2 євро за 1 кубічний сантиметр об’єму циліндрів двигуна - для транспортного засобу з об’ємом двигуна внутрішнього згоряння від 2001 до 3000 кубічних сантиметрів включно;\n\n0,25 євро за 1 кубічний сантиметр об’єму циліндрів двигуна - для транспортного засобу з об’ємом двигуна внутрішнього згоряння від 3001 до 4000 кубічних сантиметрів включно;\n\n0,35 євро за 1 кубічний сантиметр об’єму циліндрів двигуна - для транспортного засобу з об’ємом двигуна внутрішнього згоряння від 4001 до 5000 кубічних сантиметрів включно;\n\n0,5 євро за 1 кубічний сантиметр об’єму циліндрів двигуна - для транспортного засобу з об’ємом двигуна внутрішнього згоряння понад 5000 кубічних сантиметрів;\n\nFе - ставка податку в євро за 1 одиницю транспортного засобу, що становить:\n\nдля транспортних засобів, оснащених двигуном внутрішнього згоряння з іскровим запалюванням та кривошипно-шатунним механізмом, - 0,0 євро;\n\nдля транспортних засобів, оснащених двигуном внутрішнього згоряння із запалюванням від стиснення (дизелем або напівдизелем), - 100,0 євро;\n\nдля транспортних засобів, оснащених двигуном внутрішнього згоряння з іскровим запалюванням та кривошипно-шатунним механізмом або двигуном внутрішнього згоряння із запалюванням від стиснення (дизелем або напівдизелем) та електричним двигуном (одним чи кількома), - 0,0 євро.\n\nДія цього пункту поширюється на транспортні засоби особистого користування (у кількості не більше однієї одиниці на кожну товарну позицію), що були у використанні та з року випуску яких минуло більше п’яти років, які класифікуються за товарними позиціями 8703, 8704 (загальною масою до 3,5 тонни) згідно з УКТ ЗЕД та станом на 31 грудня 2020 року перебували у митному режимі тимчасового ввезення або транзиту.\n\nДія цього пункту не поширюється на транспортні засоби, якщо вони не відповідають екологічним нормам \"ЄВРО-2\" і вище та/або мають походження з країни, визнаної державою-окупантом згідно із законом України або визнаної державою-агресором по відношенню до України згідно із законодавством, та/або ввозяться з території такої держави-окупанта (агресора) та/або з тимчасово окупованої території України, визначеної такою згідно із законом України.\n\nСтрок, передбачений абзацом першим цього пункту, для учасників бойових дій, зазначених у пунктах 19 і 20 частини першої статті 6 Закону України \"Про статус ветеранів війни, гарантії їх соціального захисту\", за умови документального підтвердження їх перебування більш як 90 днів з дня набрання чинності Законом України \"Про внесення змін до Податкового кодексу України щодо справляння податків і зборів, інших обов’язкових платежів, об’єктом оподаткування якими є транспортні засоби\" безпосередньо на території проведення операції Об’єднаних сил (ООС), становить 270 днів\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування, та вводиться в дію через один місяць з дня набрання ним чинності.\n\n2. Кабінету Міністрів України до дня введення в дію цього Закону:\n\nпривести свої нормативно-правові акти у відповідність із цим Законом;\n\nзабезпечити перегляд та приведення міністерствами та іншими центральними органами виконавчої влади їх нормативно-правових актів у відповідність із цим Законом;\n\nвнести на розгляд Верховної Ради України пропозиції щодо спрямування у 2021 році надходжень від податку на додану вартість, акцизного податку, сплачених відповідно до пункту 77 підрозділу 2 та пункту 36 підрозділу 5 розділу XX \"Перехідні положення\" Податкового кодексу України, на заходи, спрямовані на запобігання виникненню та поширенню гострої респіраторної хвороби COVID-19, спричиненої коронавірусом SARS-CoV-2, а також на проведення вакцинації від зазначеної хвороби.\n\n3. Кабінету Міністрів України у 2022 році поінформувати Верховну Раду України про стан виконання цього Закону.\n\nПрезидент України\n\nВ.ЗЕЛЕНСЬКИЙ\n\nм. Київ\n\n15 квітня 2021 року\n\n№ 1402-IX\n\nПро внесення змін до Податкового кодексу України щодо справляння податків і зборів, інших обов'язкових платежів, об'єктом оподаткування якими є транспортні засоби\nЗакон України від 15.04.2021 № 1402-IX\n\nПрийняття від 15.04.2021\nПостійна адреса:\nhttps://zakon.rada.gov.ua/go/1402-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}