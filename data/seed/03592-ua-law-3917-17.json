{
  "id": "ua-law-3917-17",
  "type": "statute",
  "title": "Закон України (3917-17)",
  "title_en": "",
  "short_name": "3917-17",
  "status": "in_force",
  "issued_date": "2011-10-18",
  "url": "https://zakon.rada.gov.ua/laws/show/3917-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\n( Відомості Верховної Ради України (ВВР), 2012, N 22, ст.216 )\n\nВерховна Рада України п о с т а н о в л я є :\nI. Внести зміни до таких законів України:\n1. Абзац перший пункту 2 статті 15 Закону України \"Про\nсоціальний і правовий захист військовослужбовців та членів їх\nсімей\" ( 2011-12 ) (Відомості Верховної Ради України, 1992 р.,\nN 15, ст. 190; 1997 р., N 12, ст. 103; 2006 р., N 37, ст. 318;\n2012 р., N 12-13, ст. 82) викласти в такій редакції:\n\"2. Військовослужбовцям, крім військовослужбовців строкової\nвійськової служби, які звільняються зі служби за станом здоров'я,\nвиплачується одноразова грошова допомога в розмірі 50 відсотків\nмісячного грошового забезпечення за кожний повний календарний рік\nслужби. У разі звільнення з військової служби за віком, у зв'язку\nіз скороченням штатів або проведенням організаційних заходів,\nзакінченням строку контракту, систематичним невиконанням умов\nконтракту командуванням одноразова грошова допомога в розмірі\n50 відсотків місячного грошового забезпечення за кожний повний\nкалендарний рік служби виплачується за наявності вислуги 10 років\nі більше\".\n2. Частину першу статті 9 Закону України \"Про пенсійне\nзабезпечення осіб, звільнених з військової служби, та деяких інших\nосіб\" ( 2262-12 ) (Відомості Верховної Ради України, 1992 р.,\nN 29, ст. 399; 2006 р., N 37, ст. 318; 2007 р., N 33, ст. 442;\n2012 р., N 12-13, ст. 82) викласти в такій редакції:\n\"Особам рядового, сержантського, старшинського та\nофіцерського складу та деяким іншим особам, які мають право на\nпенсію за цим Законом та звільняються зі служби за станом\nздоров'я, виплачується одноразова грошова допомога в розмірі\n50 відсотків місячного грошового забезпечення за кожний повний\nкалендарний рік служби. У разі звільнення зі служби за віком, у\nзв'язку із скороченням штатів або проведенням організаційних\nзаходів, закінченням строку контракту, систематичним невиконанням\nумов контракту командуванням одноразова грошова допомога в розмірі\n50 відсотків місячного грошового забезпечення за кожний повний\nкалендарний рік служби виплачується за наявності вислуги 10 років\nі більше\".\nII. Прикінцеві положення\n1. Цей Закон набирає чинності з дня його опублікування.\n2. Дія цього Закону поширюється на військовослужбовців та\nосіб, які мають право на пенсію за Законом України \"Про пенсійне\nзабезпечення осіб, звільнених з військової служби, та деяких інших\nосіб\" ( 2262-12 ) і які звільнилися з військової служби, служби в\nорганах внутрішніх справ, в державній пожежній охороні, Державній\nслужбі спеціального зв'язку та захисту інформації України, в\nорганах і підрозділах цивільного захисту, податковій міліції,\nДержавній кримінально-виконавчій службі України, починаючи з\n1 жовтня 2011 року.\n\nПрезидент України В.ЯНУКОВИЧ\n\nм. Київ, 18 жовтня 2011 року\nN 3917-VI\n\nПро внесення змін до деяких законів України\nЗакон України від 18.10.2011 № 3917-VI\n\nПрийняття від 18.10.2011\nПостійна адреса:\nhttps://zakon.rada.gov.ua/go/3917-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}