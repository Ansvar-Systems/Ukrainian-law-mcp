{
  "id": "ua-law-2559-17",
  "type": "statute",
  "title": "Закон України (2559-17)",
  "title_en": "",
  "short_name": "2559-17",
  "status": "in_force",
  "issued_date": "2010-09-23",
  "url": "https://zakon.rada.gov.ua/laws/show/2559-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких\nзаконодавчих актів України щодо строків\nвиплати заробітної плати\n( Відомості Верховної Ради України (ВВР), 2011, N 6, ст.44 )\n\nВерховна Рада України п о с т а н о в л я є :\nI. Внести зміни до таких законодавчих актів України:\n1. У статті 115 Кодексу законів про працю України ( 322-08 )\n(Відомості Верховної Ради УРСР, 1971 р., додаток до N 50,\nст. 375):\n1) частину першу викласти в такій редакції:\n\"Заробітна плата виплачується працівникам регулярно в робочі\nдні у строки, встановлені колективним договором або нормативним\nактом роботодавця, погодженим з виборним органом первинної\nпрофспілкової організації чи іншим уповноваженим на представництво\nтрудовим колективом органом (а в разі відсутності таких органів -\nпредставниками, обраними і уповноваженими трудовим колективом),\nале не рідше двох разів на місяць через проміжок часу, що не\nперевищує шістнадцяти календарних днів, та не пізніше семи днів\nпісля закінчення періоду, за який здійснюється виплата\";\n2) після частини другої доповнити новою частиною такого\nзмісту:\n\"Розмір заробітної плати за першу половину місяця\nвизначається колективним договором або нормативним актом\nроботодавця, погодженим з виборним органом первинної профспілкової\nорганізації чи іншим уповноваженим на представництво трудовим\nколективом органом (а в разі відсутності таких органів -\nпредставниками, обраними і уповноваженими трудовим колективом),\nале не менше оплати за фактично відпрацьований час з розрахунку\nтарифної ставки (посадового окладу) працівника\".\nУ зв'язку з цим частину третю вважати частиною четвертою.\n2. У статті 24 Закону України \"Про оплату праці\"\n( 108/95-ВР ) (Відомості Верховної Ради України, 1995 р., N 17,\nст. 121; 2005 р., N 2, ст. 31):\n1) частину першу викласти в такій редакції:\n\"Заробітна плата виплачується працівникам регулярно в робочі\nдні у строки, встановлені колективним договором або нормативним\nактом роботодавця, погодженим з виборним органом первинної\nпрофспілкової організації чи іншим уповноваженим на представництво\nтрудовим колективом органом (а в разі відсутності таких органів -\nпредставниками, обраними і уповноваженими трудовим колективом),\nале не рідше двох разів на місяць через проміжок часу, що не\nперевищує шістнадцяти календарних днів, та не пізніше семи днів\nпісля закінчення періоду, за який здійснюється виплата\";\n2) після частини другої доповнити новою частиною такого\nзмісту:\n\"Розмір заробітної плати за першу половину місяця\nвизначається колективним договором або нормативним актом\nроботодавця, погодженим з виборним органом первинної профспілкової\nорганізації чи іншим уповноваженим на представництво трудовим\nколективом органом (а в разі відсутності таких органів -\nпредставниками, обраними і уповноваженими трудовим колективом),\nале не менше оплати за фактично відпрацьований час з розрахунку\nтарифної ставки (посадового окладу) працівника\".\nУ зв'язку з цим частини третю - п'яту вважати відповідно\nчастинами четвертою - шостою.\nII. Прикінцеві положення\n1. Цей Закон набирає чинності через місяць з дня його\nопублікування.\n2. Кабінету Міністрів України у місячний строк з дня\nопублікування цього Закону:\nпривести свої нормативно-правові акти у відповідність із цим\nЗаконом;\nзабезпечити перегляд міністерствами та іншими центральними\nорганами виконавчої влади їх нормативно-правових актів, що\nсуперечать цьому Закону.\n\nПрезидент України В.ЯНУКОВИЧ\n\nм. Київ, 23 вересня 2010 року\nN 2559-VI\n\nПро внесення змін до деяких законодавчих актів України щодо строків виплати заробітної плати\nЗакон України від 23.09.2010 № 2559-VI\n\nПрийняття від 23.09.2010\nПостійна адреса:\nhttps://zakon.rada.gov.ua/go/2559-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}