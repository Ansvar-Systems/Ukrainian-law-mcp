{
  "id": "ua-law-1599-20",
  "type": "statute",
  "title": "Закон України (1599-20)",
  "title_en": "",
  "short_name": "1599-20",
  "status": "in_force",
  "issued_date": "2021-07-01",
  "url": "https://zakon.rada.gov.ua/laws/show/1599-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення зміни до розділу X \"Прикінцеві та перехідні положення\" Закону України \"Про публічні закупівлі\" щодо виключення можливості здійснення закупівель без використання електронної системи закупівель\n\n(Відомості Верховної Ради України (ВВР), 2021, № 36, ст. 308)\n\nВерховна Рада України постановляє:\n\nI. Пункт 3 -1 розділу X \"Прикінцеві та перехідні положення\" Закону України \"Про публічні закупівлі\" (Відомості Верховної Ради України, 2019 р., № 45, ст. 289; 2020 р., № 16, ст. 100, № 18, ст. 123) викласти в такій редакції:\n\n\"3 -1 . Установити, що на період дії встановленого Кабінетом Міністрів України карантину , відповідно до Закону України \"Про захист населення від інфекційних хвороб\", дія цього Закону не поширюється на випадки, якщо предметом закупівлі є лікарські засоби, вакцини або інші медичні імунобіологічні препарати, розхідні матеріали для надання медичної допомоги хворим на COVID-19 та медичні вироби для вакцинації від COVID-19, медичне обладнання для закладів охорони здоров’я, що надають допомогу пацієнтам, хворим на COVID-19, системи постачання медичних газів, необхідні для виконання заходів, спрямованих на запобігання виникненню і поширенню, локалізацію та ліквідацію спалахів, епідемій та пандемій коронавірусної хвороби (COVID-19). Перелік таких лікарських засобів та порядок їх закупівлі затверджуються Кабінетом Міністрів України.\n\nЗа результатами такої закупівлі в електронній системі закупівель замовник оприлюднює звіт про договір про закупівлю, укладений без використання електронної системи закупівель, договір про закупівлю та всі додатки до нього, звіт про виконання договору про закупівлю відповідно до статті 10 цього Закону.\n\nУ разі недотримання вимог щодо публікації таких звітів винні особи притягаються до відповідальності відповідно до закону.\n\nУстановити, що на період дії встановленого Кабінетом Міністрів України карантину, відповідно до Закону України \"Про захист населення від інфекційних хвороб\", закупівля товарів (крім лікарських засобів, вакцин або інших медичних імунобіологічних препаратів, розхідних матеріалів для надання медичної допомоги хворим на COVID-19 та медичних виробів для вакцинації від COVID-19, медичного обладнання для закладів охорони здоров’я, що надають допомогу пацієнтам, хворим на COVID-19, систем постачання медичних газів) та послуг, необхідних для виконання заходів, спрямованих на запобігання виникненню і поширенню, локалізацію та ліквідацію спалахів, епідемій та пандемій коронавірусної хвороби (COVID-19), здійснюється в порядку, встановленому цим Законом для спрощених закупівель\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України у місячний строк з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами, іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ.ЗЕЛЕНСЬКИЙ\n\nм. Київ\n\n1 липня 2021 року\n\n№ 1599-IX\n\nПро внесення зміни до розділу X \"Прикінцеві та перехідні положення\" Закону України \"Про публічні закупівлі\" щодо виключення можливості здійснення закупівель без використання електронної системи закупівель\nЗакон України від 01.07.2021 № 1599-IX\n\nПрийняття від 01.07.2021\nПостійна адреса:\nhttps://zakon.rada.gov.ua/go/1599-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}