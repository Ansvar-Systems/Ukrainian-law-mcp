{
  "id": "ua-law-2322-14",
  "type": "statute",
  "title": "Закон України (2322-14)",
  "title_en": "",
  "short_name": "2322-14",
  "status": "in_force",
  "issued_date": "2001-03-22",
  "url": "https://zakon.rada.gov.ua/laws/show/2322-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Створення спеціальної економічної зони \"Закарпаття\"",
      "content": "Метою створення спеціальної економічної зони \"Закарпаття\" є\nзалучення інвестицій, сприяння розвитку зовнішньоекономічних\nзв'язків, збільшення поставок високоякісних товарів і послуг,\nстворення сучасної виробничої, транспортної і ринкової\nінфраструктури.\nСпеціальна економічна зона \"Закарпаття\" створюється на\nтериторії Закарпатської області на строк 30 років площею\n737,9 гектара згідно з картою території, яка є невід'ємною\nчастиною цього Закону. ( Карта території спеціальної економічної\nзони \"Закарпаття\" відсутня в БД )\n( Частину третю статті 1 виключено на підставі Закону\nN 2505-IV ( 2505-15 ) від 25.03.2005 )\n( Статтю 2 виключено на підставі Закону N 2505-IV ( 2505-15 )\nвід 25.03.2005 )\nСтаття 3. Органи управління спеціальною економічною зоною\n\"Закарпаття\"\nОрганами управління спеціальною економічною зоною\n\"Закарпаття\" є:\nЗакарпатська обласна рада та Закарпатська обласна державна\nадміністрація;\nорган господарського розвитку спеціальної економічної зони\n\"Закарпаття\".\nСтаття 4. Повноваження Закарпатської обласної ради та\nЗакарпатської обласної державної адміністрації щодо\nуправління спеціальною економічною зоною\n\"Закарпаття\"\nЗакарпатська обласна рада та Закарпатська обласна державна\nадміністрація здійснюють свої повноваження відповідно до\nзаконодавства України з урахуванням особливостей, визначених цим\nЗаконом.\nДо повноважень Закарпатської обласної ради, крім повноважень,\nпередбачених іншим законодавством, також належать:\nвнесення пропозицій щодо змін режиму економічної діяльності\nна території спеціальної економічної зони \"Закарпаття\" в порядку,\nвстановленому законодавством України;\nукладення з органом господарського розвитку спеціальної\nекономічної зони \"Закарпаття\" угод про передачу в його\nкористування земельних ділянок, об'єктів інфраструктури,\nрозташованих на території зони, та природних ресурсів місцевого\nзначення.\nСтаття 5. Орган господарського розвитку спеціальної\nекономічної зони \"Закарпаття\"\nОрганом господарського розвитку спеціальної економічної зони\n\"Закарпаття\" (далі - орган господарського розвитку) є юридична\nособа, уповноважена або спеціально створена Закарпатською обласною\nдержавною адміністрацією в організаційно-правовій формі відповідно\nдо законодавства України.\nДо повноважень органу господарського розвитку належать:\nрозроблення і забезпечення реалізації стратегії та поточних\nпрограм розвитку спеціальної економічної зони \"Закарпаття\";\nукладення договору (контракту) з інвестором (інвесторами);\nрозроблення та здійснення комплексу організаційних заходів по\nзалученню фінансових ресурсів, у тому числі власних коштів\nпідприємств та організацій (включаючи іноземні), а також\nблагодійних фондів, громадських організацій і фізичних осіб;\nорганізація підготовки та перепідготовки кадрів;\nздійснення разом з відповідними органами заходів щодо\nзабезпечення законності, правопорядку, економічної та екологічної\nбезпеки на території зони;\nоблаштування території спеціальної економічної зони\n\"Закарпаття\";\nбудівництво об'єктів виробничої та невиробничої\nінфраструктури;\nрозвиток мережі комунікаційних зв'язків;\nукладення договорів на виконання підрядних робіт, пов'язаних\nз облаштуванням території спеціальної економічної зони\n\"Закарпаття\", будівництвом об'єктів виробничої та невиробничої\nінфраструктури, розвитком мережі комунікаційних зв'язків;\nукладення договорів на експлуатацію об'єктів інфраструктури;\nукладення договорів оренди земельних ділянок та об'єктів\nінфраструктури в спеціальній економічній зоні \"Закарпаття\" із\nсуб'єктами підприємницької діяльності у межах повноважень, наданих\nорганами місцевого самоврядування;\nреалізація інших повноважень, передбачених цим Законом та\nделегованих органами місцевого самоврядування.\nСтаття 6. Особливості провадження підприємницької\nдіяльності на території спеціальної економічної\nзони \"Закарпаття\"\nНа території спеціальної економічної зони \"Закарпаття\"\nпровадяться всі види підприємницької діяльності, крім прямо\nзаборонених законодавством України.\nСтворення суб'єктів підприємницької діяльності на території\nспеціальної економічної зони \"Закарпаття\" проводиться за\nпогодженням з органом господарського розвитку.\nСуб'єкти підприємницької діяльності, зареєстровані на\nтериторії спеціальної економічної зони \"Закарпаття\", не можуть\nмати філій, відділень, інших відокремлених підрозділів за межами\nзони.\nНа території спеціальної економічної зони \"Закарпаття\"\nрозміщуються підприємства, які здійснюють операції з\nобслуговування транзитних вантажів, їх зберігання, доробки,\nсортування, пакування, надання транспортно-агентських та\nекспедиторських послуг, торгівлі, а також підприємства, які\nзастосовують новітні технології з метою виробництва товарів для\nекспорту та поставок на внутрішній ринок.\nНа території спеціальної економічної зони \"Закарпаття\" можуть\nрозміщуватись об'єкти виробничої та невиробничої інфраструктури.\nНа території спеціальної економічної зони \"Закарпаття\"\nзабороняються створення казино, інших гральних домів (місць) та\nгральний бізнес.\nПровадження на території спеціальної економічної зони\n\"Закарпаття\" підприємницької діяльності, яка підлягає\nліцензуванню, здійснюється на підставі відповідних дозволів\n(ліцензій), що видаються згідно із законодавством України.\nЗа державну реєстрацію суб'єкта підприємницької діяльності на\nтериторії спеціальної економічної зони \"Закарпаття\" вноситься\nплата, розмір якої встановлюється Закарпатською обласною державною\nадміністрацією за погодженням з Міністерством фінансів України.\nРозмір зазначеної плати є однаковим для всіх суб'єктів\nпідприємницької діяльності одного виду діяльності.\n( Статтю 7 виключено на підставі Закону N 2505-IV ( 2505-15 )\nвід 25.03.2005 )\n( Статтю 8 виключено на підставі Закону N 2505-IV ( 2505-15 )\nвід 25.03.2005 )\nСтаття 9. Порядок в'їзду у спеціальну економічну зону\n\"Закарпаття\" та виїзду з неї\nКабінет Міністрів України може встановлювати спеціальний\nпорядок перетинання кордону України іноземцями та особами без\nгромадянства, які прямують у спеціальну економічну зону\n\"Закарпаття\", а також спеціальний порядок в'їзду у спеціальну\nекономічну зону \"Закарпаття\" і виїзду з неї громадян України,\nіноземців та осіб без громадянства.\nСтаття 10. Відповідальність суб'єкта підприємницької\nдіяльності у разі невиконання умов договору,\nукладеного з органом господарського розвитку\nУ разі неналежного виконання або невиконання інвестором чи\nсуб'єктом підприємницької діяльності умов договору (контракту),\nукладеного з органом господарського розвитку, такий інвестор\n(суб'єкт підприємницької діяльності) несе відповідальність,\nпередбачену законодавством України та відповідним договором\n(контрактом)."
    },
    {
      "provision_ref": "art11",
      "section": "11",
      "title": "Стаття 11. Дострокова ліквідація підприємства",
      "content": "У разі ліквідації підприємства, створеного на території\nспеціальної економічної зони \"Закарпаття\", або його реорганізації\n(за рішенням власника або уповноваженого ним органу) до строку,\nзазначеного у договорі (контракті) між інвестором та органом\nгосподарського розвитку, інвестор (уповноважена ним особа)\nзобов'язаний у десятиденний строк після прийняття відповідного\nрішення повідомити органи управління спеціальної економічної зони\nпро причини ліквідації (реорганізації) підприємства.\nСтаття 12. Порядок ліквідації спеціальної економічної\nзони \"Закарпаття\"\nСпеціальна економічна зона \"Закарпаття\" вважається\nліквідованою із закінченням строку, на який її було створено, якщо\nйого не буде продовжено в установленому порядку.\nСпеціальна економічна зона \"Закарпаття\" може бути ліквідована\nдо закінчення строку, на який її було створено, в порядку,\nпередбаченому законодавством України.\nСтаття 13. Гарантії забезпечення інтересів інвесторів та\nсуб'єктів підприємницької діяльності у разі\nліквідації спеціальної економічної\nзони \"Закарпаття\"\nДержава відповідно до законодавства України гарантує\nзбереження у повному обсязі всіх майнових і немайнових прав\nінвесторів та суб'єктів підприємницької діяльності, що діють у\nспеціальній економічній зоні \"Закарпаття\", у разі її ліквідації.\nСпори між органами управління спеціальної економічної зони\n\"Закарпаття\", суб'єктами підприємницької діяльності, що діють у\nспеціальній економічній зоні \"Закарпаття\", інвесторами та\nліквідаційною комісією, що можуть виникнути у зв'язку з\nліквідацією зони, підлягають розгляду судами України, а спори за\nучастю іноземного суб'єкта господарської діяльності - в судах за\nпогодженням сторін, у тому числі за кордоном."
    }
  ],
  "definitions": []
}