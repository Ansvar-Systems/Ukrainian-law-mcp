{
  "id": "ua-law-3196-15",
  "type": "statute",
  "title": "Закон України (3196-15)",
  "title_en": "",
  "short_name": "3196-15",
  "status": "in_force",
  "issued_date": "2005-12-14",
  "url": "https://zakon.rada.gov.ua/laws/show/3196-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України \"Про\nДержавний бюджет України на 2005 рік\" (щодо\nвикористання коштів від продажу акцій ВАТ \"Криворізький\nгірничо-металургійний комбінат \"Криворіжсталь\")\n( Відомості Верховної Ради України (ВВР), 2006, N 12, ст.108 )\n\nВерховна Рада України п о с т а н о в л я є :\nI. Закон України \"Про Державний бюджет України на 2005 рік\"\n( 2285-15 ) (Відомості Верховної Ради України, 2005 р., NN 17-19,\nст. 267, N 29, ст. 380, N 33, ст. 430, N 34, ст. 441; 2006 р.,\nN 4, ст. 59) доповнити статтею 102-3 такого змісту:\n\" Стаття 102-3. Установити, що 1 відсоток надходжень від\nпродажу державного пакета акцій ВАТ \"Криворізький\nгірничо-металургійний комбінат \"Криворіжсталь\", одержаних у 2005\nроці, перераховується протягом трьох робочих днів з дня набрання\nчинності цим Законом на рахунки спеціальних фондів відповідно\nміського бюджету міста Кривий Ріг - 0,7 відсотка надходжень та\nобласного бюджету Дніпропетровської області - 0,3 відсотка\nнадходжень.\nЗазначені кошти використовуються на заходи, пов'язані з\nвирішенням екологічних та соціально-економічних проблем відповідно\nміста Кривий Ріг та прилеглих до нього населених пунктів\nДніпропетровської області\".\nII. Прикінцеві положення\n1. Цей Закон набирає чинності з дня його опублікування.\n2. Залишки коштів, перерахованих згідно з цим Законом на\nрахунки спеціальних фондів міського бюджету міста Кривий Ріг та\nобласного бюджету Дніпропетровської області, не підлягають\nвилученню на кінець бюджетного періоду і за рішенням відповідної\nради використовуються з урахуванням їх цільового призначення на\nпроведення відповідних заходів у наступному бюджетному періоді.\n\nПрезидент України В.ЮЩЕНКО\n\nм. Київ, 14 грудня 2005 року\nN 3196-IV\n\nПро внесення змін до Закону України \"Про Державний бюджет України на 2005 рік\" (щодо використання коштів від продажу акцій ВАТ \"Криворізький гірничо-металургійний комбінат \"Криворіжсталь\")\nЗакон України від 14.12.2005 № 3196-IV\n\nПрийняття від 14.12.2005\nПостійна адреса:\nhttps://zakon.rada.gov.ua/go/3196-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}