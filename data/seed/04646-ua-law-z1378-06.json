{
  "id": "ua-law-z1378-06",
  "type": "statute",
  "title": "Закон України (z1378-06)",
  "title_en": "",
  "short_name": "z1378-06",
  "status": "in_force",
  "issued_date": "2006-12-28",
  "url": "https://zakon.rada.gov.ua/laws/show/z1378-06",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "МІНІСТЕРСТВО ЮСТИЦІЇ УКРАЇНИ\n\nНАКАЗ\n\n28.12.2006 № 111/5\n\nЗареєстровано в Міністерстві\n\nюстиції України\n\n28 грудня 2006 р.\n\nза № 1378/13252\n\nПро запровадження Єдиного реєстру довіреностей та внесення змін і доповнень до деяких нормативно-правових актів Міністерства юстиції України\n\n{Із змінами, внесеними згідно з Наказами Міністерства юстиції\n\n№ 2265/5 від 25.12.2008\n\n№ 826/5 12.05.2009\n\n№ 1064/5 від 15.06.2009\n\n№ 2501/5 від 13.10.2010\n\n№ 788/5 від 16.03.2011\n\n№ 1810/5 від 07.07.2011\n\n№ 3306/5 від 11.11.2011\n\n№ 296/5 від 22.02.2012\n\n№ 1844/5 від 14.12.2012\n\nРозпорядженням КМ\n\n№ 940-р від 12.09.2012\n\nНаказами Міністерства юстиції\n\n№ 601/5 від 24.04.2015\n\n№ 1059/5 від 25.06.2015\n\n№ 2728/5 від 23.12.2015\n\n№ 2768/5 від 25.12.2015\n\n№ 831/5 від 24.03.2016\n\n№ 660/5 від 23.02.2017\n\n№ 1827/5 від 12.06.2018\n\n№ 3516/5 від 14.11.2019\n\n№ 4194/5 від 24.12.2019\n\n№ 109/5 від 13.01.2020\n\n№ 622/5 від 20.02.2020\n\n№ 1173/5 від 30.03.2021\n\n№ 1118/5 від 11.03.2022\n\n№ 2082/5від 25.05.2022\n\n№ 3750/5 від 06.09.2022\n\n№ 5793/5 від 23.12.2022\n\n№ 883/5 від 07.03.2023\n\n№ 4306/5 від 15.12.2023\n\n№ 189/5 від 22.01.2024\n\n№ 2075/5 від 10.07.2024\n\n№ 175/5 від 23.01.2025 }\n\nЗ метою підвищення рівня захисту майнових прав юридичних та фізичних осіб, подальшого вдосконалення роботи Єдиних та Державних реєстрів інформаційної мережі Міністерства юстиції України НАКАЗУЮ:\n\n1. Затвердити Положення про Єдиний реєстр довіреностей у редакції, що додається.\n\n2. Державному підприємству \"Інформаційний центр\" Міністерства юстиції України забезпечити:\n\nупровадження модернізованої версії програмного забезпечення Єдиного реєстру довіреностей;\n\nналежне перенесення електронної бази даних раніше створеного Єдиного реєстру довіреностей, посвідчених у нотаріальному порядку, до бази модернізованого Єдиного реєстру довіреностей.\n\n3. Установити, що після повного перенесення бази даних раніше створеного Єдиного реєстру довіреностей, посвідчених у нотаріальному порядку, до бази даних модернізованого Єдиного реєстру довіреностей державне підприємство \"Національні інформаційні системи\" забезпечує довічне зберігання бази даних раніше створеного реєстру.\n\n{Пункт 3 із змінами, внесеними згідно з Наказом Міністерства юстиції № 1059/5 від 25.06.2015 }\n\n4. Установити тарифи:\n\nза реєстрацію однієї довіреності (у тому числі дубліката довіреності) в Єдиному реєстрі довіреностей з видачею про це витягу - у розмірі тридцяти чотирьох гривень;\n\nза перевірку справжності довіреності (у тому числі дубліката довіреності) за даними Єдиного реєстру довіреностей, не пов'язану з вчиненням нотаріальних дій, з видачею про це повного витягу - у розмірі тридцяти чотирьох гривень;\n\nза перевірку справжності довіреності (у тому числі дубліката довіреності) за даними Єдиного реєстру довіреностей, не пов'язану з вчиненням нотаріальних дій, з видачею про це скороченого витягу - у розмірі двадцяти п'яти гривень п'ятдесяти копійок;\n\nза надання інформації з Єдиного реєстру довіреностей в електронній формі з використанням сервісної послуги у формі прикладного програмного інтерфейсу цього реєстру - щомісячна плата у розмірі одного прожиткового мінімуму для працездатних осіб.\n\n{Пункт 4 доповнено новим абзацом згідно з Наказом Міністерства юстиції № 622/5 від 20.02.2020 }\n\nРозрахунок щомісячної плати здійснюється залежно від розміру прожиткового мінімуму для працездатних осіб, встановленого законом на 01 січня календарного року, в якому надається інформація.\n\n{Пункт 4 доповнено новим абзацом згідно з Наказом Міністерства юстиції № 622/5 від 20.02.2020 }\n\n{Пункт 4 в редакції Наказу Міністерства юстиції № 2265/5 від 25.12.2008 ; із змінами, внесеними згідно з Наказом Міністерства юстиції № 788/5 від 16.03.2011 }\n\n5. Установити, що перевірка дійсності довіреності (у тому числі дубліката довіреності) за даними Єдиного реєстру довіреностей, що пов'язана з учиненням нотаріальних дій, з видачею про це скороченого або повного витягу, проведенням державної реєстрації речових прав на нерухоме майно та їх обтяжень, юридичних осіб, фізичних осіб - підприємців та громадських формувань з видачею про це скороченого витягу шляхом безпосереднього доступу чи у порядку інформаційної взаємодії Єдиного реєстру довіреностей з Державним реєстром речових прав на нерухоме майно та їх обтяжень та/або Єдиним державним реєстром юридичних осіб, фізичних осіб - підприємців та громадських формувань здійснюється безкоштовно.\n\n{Пункт 5 із змінами, внесеними згідно з Наказами Міністерства юстиції № 3516/5 від 14.11.2019 , № 622/5 від 20.02.2020 }\n\n{Пункт 6 скасовано на підставі Розпорядження КМ № 940-р від 12.09.2012 }\n\n{Пункт 7 скасовано на підставі Розпорядження КМ № 940-р від 12.09.2012 }\n\n{Пункт 8 скасовано на підставі Розпорядження КМ № 940-р від 12.09.2012 }\n\n{Пункт 9 втратив чинність на підставі Наказу Міністерства юстиції № 296/5 від 22.02.2012 }\n\n{Пункт 10 втратив чинність на підставі Наказу Міністерства юстиції № 3306/5 від 11.11.2011 }\n\n11. Унести до наказу Міністерства юстиції України від 07.04.2005 № 33/5 \"Про запровадження Спадкового реєстру та внесення змін і доповнень до деяких нормативно-правових актів Міністерства юстиції України\", зареєстрованого в Міністерстві юстиції України 07.04.2005 за № 373/10653, такі зміни:\n\n11.1. Абзац другий пункту 4 наказу викласти в такій редакції:\n\n\"здійснити заходи щодо створення програмного забезпечення Спадкового реєстру, яке відповідало б сучасним стандартам збереження та захисту інформації\".\n\n11.2. Пункт 17 наказу викласти в такій редакції:\n\n\"17. Державному підприємству \"Інформаційний центр\" Міністерства юстиції України та його регіональним філіям забезпечити внесення до Спадкового реєстру відомостей, надісланих посадовими, службовими особами органів місцевого самоврядування протягом трьох календарних місяців з моменту їх надходження\".\n\n{Пункт 12 втратив чинність на підставі Наказу Міністерства юстиції № 1810/5 від 07.07.2011 }\n\n{Пункт 13 втратив чинність на підставі Наказу Міністерства юстиції № 2501/5 від 13.10.2010 }\n\n14. Унести до Інструкції про ведення Державного реєстру правочинів , затвердженої наказом Міністерства юстиції України від 18.08.2004 № 86/5, зареєстрованої у Міністерстві юстиції України 18.08.2004 за № 1022/9621 (зі змінами), такі зміни:\n\n14.1. У пункті 3.3.3 слова \"об'єктом обтяження\" змінити словами \"предметом правочину\".\n\n14.2. У пункті 3.5 слово \"обтяження\" змінити словом \"правочину\".\n\n14.3. У пункті 5.9.1 останнє речення викласти в такій редакції:\n\n\"Поле <Інший> стосується інших державних реєстрів, призначених для реєстрації відповідного виду нерухомості\".\n\n{Пункт 15 втратив чинність на підставі Наказу Міністерства юстиції № 1844/5 від 14.12.2012 }\n\n{Пункт 16 втратив чинність на підставі Наказу Міністерства юстиції № 1844/5 від 14.12.2012 }\n\n{Пункт 17 втратив чинність на підставі Наказу Міністерства юстиції № 1844/5 від 14.12.2012 }\n\n18. Визнати таким, що втратив чинність, наказ Міністерства юстиції України від 29.05.99 № 29/5 \"Про Єдиний реєстр довіреностей, посвідчених у нотаріальному порядку\", зареєстрований в Міністерстві юстиції України 10.06.99 за № 362/3655 (зі змінами).\n\n19. Департаменту нотаріату та реєстрації адвокатських об'єднань (Баранова Т.І.), державному підприємству \"Інформаційний центр\" Міністерства юстиції України (Добжанський В.Б.):\n\nподати цей наказ на державну реєстрацію відповідно до Указу Президента України від 03.10.92 № 493 \"Про державну реєстрацію нормативно-правових актів міністерств та інших органів виконавчої влади\";\n\nдовести наказ до відома начальників головних управлінь юстиції Міністерства юстиції України в Автономній Республіці Крим, обласних, містах Києві та Севастополі, районних, міських (міст обласного значення), міськрайонних управлінь юстиції, регіональних філій державного підприємства \"Інформаційний центр\" Міністерства юстиції України та забезпечити його належне застосування у роботі.\n\n20. Начальникам головних управлінь юстиції Міністерства юстиції України в Автономній Республіці Крим, обласних, містах Києві та Севастополі, районних, міських (міст обласного значення), міськрайонних управлінь юстиції довести цей наказ до відома нотаріусів.\n\n21. Контроль за виконанням цього наказу покласти на заступника Міністра юстиції України Єфіменка Л.В.\n\nМіністр\n\nО.В. Лавринович\n\nЗАТВЕРДЖЕНО\n\nНаказ Міністерства\n\nюстиції України\n\n28.12.2006 № 111/5\n\nЗареєстровано в Міністерстві\n\nюстиції України\n\n28 грудня 2006 р.\n\nза № 1378/13252\n\nПОЛОЖЕННЯ\n\nпро Єдиний реєстр довіреностей\n\n1. Загальні положення\n\n1.1. Це Положення установлює порядок створення, ведення та користування Єдиним реєстром довіреностей (далі - Єдиний реєстр).\n\n1.2. Єдиний реєстр - це електронна база даних, що містить інформацію про довіреності (у тому числі їх дублікати), а також відомості про припинення їх дії.\n\n1.3. Держатель Єдиного реєстру - Міністерство юстиції України, що забезпечує його функціонування.\n\n1.4. Адміністратор Єдиного реєстру (далі - Адміністратор) - державне підприємство \"Національні інформаційні системи\", що здійснює заходи по технічному та технологічному створенню та супроводженню програмного забезпечення Єдиного реєстру, надання доступу до Єдиного реєстру, забезпечує збереження та захист даних, що містяться у Єдиному реєстрі.\n\n{Пункт 1.4 розділу 1 із змінами, внесеними згідно з Наказами Міністерства юстиції № 1059/5 від 25.06.2015 , № 622/5 від 20.02.2020 }\n\n1.5. {Абзац перший пункту 1.5 скасовано на підставі Розпорядження КМ № 940-р від 12.09.2012 }\n\nРеєстратор Єдиного реєстру (далі - Реєстратор) - державні нотаріальні контори, державні нотаріальні архіви, приватні нотаріуси, дипломатичні представництва та консульські установи України, що мають доступ до Єдиного реєстру через інформаційну мережу Міністерства юстиції України, вносять записи до Єдиного реєстру про посвідчені довіреності (у тому числі їх дублікати), про припинення дії довіреностей, перевіряють дійсність довіреностей (їх дублікатів) за даними Єдиного реєстру та видають витяги з Єдиного реєстру, а також виконують інші функції, передбачені цим Положенням.\n\n{Пункт 1.5 глави 1 доповнено новим абзацом другим згідно з Наказом Міністерства юстиції № 2728/5 від 23.12.2015 ; із змінами, внесеними згідно з Наказом Міністерства юстиції № 622/5 від 20.02.2020 }\n\nЗа письмовою заявою приватного нотаріуса-Реєстратора доступ до Єдиного реєстру довіреностей з метою виконання функцій Реєстратора може бути наданий помічнику (консультанту) цього нотаріуса.\n\n{Пункт 1.5 розділу 1 доповнено абзацом згідно з Наказом Міністерства юстиції № 1064/5 від 15.06.2009 ; із змінами, внесеними згідно з Наказом Міністерства юстиції № 2728/5 від 23.12.2015 }\n\n{Пункт 1.6 скасовано на підставі Розпорядження КМ № 940-р від 12.09.2012 }\n\n1.7. Національне антикорупційне бюро України, Національне агентство України з питань виявлення, розшуку та управління активами, одержаними від корупційних та інших злочинів, члени та уповноважені працівники секретаріату Вищої кваліфікаційної комісії суддів України, члени Конкурсної комісії, утвореної відповідно до статті 29 -1 Закону України \"Про прокуратуру\", за письмовим повідомленням Офісу Генерального прокурора, прокурори Офісу Генерального прокурора та органів прокуратури, державні реєстратори прав на нерухоме майно, державні реєстратори юридичних осіб, фізичних осіб - підприємців та громадських формувань, які перебувають у трудових відносинах із суб’єктом державної реєстрації, Національне агентство з питань запобігання корупції, Національна поліція, Бюро економічної безпеки, Служба безпеки України, Державне бюро розслідувань, Антимонопольний комітет України, Державна прикордонна служба України, територіальні органи з надання сервісних послуг Міністерства внутрішніх справ України мають прямий доступ до Єдиного реєстру в порядку, визначеному главою 6 цього Положення.\n\nАвтоматизований доступ до Єдиного реєстру за допомогою прикладного програмного інтерфейсу надається у передбачених законом випадках посадовим особам державних органів, Національному банку України, Центральному депозитарію цінних паперів у порядку, визначеному пунктом 6.6 глави 6 цього Положення.\n\n{Пункт 1.7 глави 1 доповнено новим абзацом другим згідно з Наказом Міністерства юстиції № 1173/5 від 30.03.2021 ; із змінами, внесеними згідно з Наказами Міністерства юстиції № 883/5 від 07.03.2023 , № 175/5 від 23.01.2025 }\n\n{Главу 1 доповнено новим пунктом 1.7 згідно з Наказом Міністерства юстиції № 2768/5 від 25.12.2015 ; в редакції Наказу Міністерства юстиції № 660/5 від 23.02.2017 ; із змінами, внесеними згідно з Наказами Міністерства юстиції № 3516/5 від 14.11.2019 , № 622/5 від 20.02.2020 , № 2082/5 від 25.05.2022 , № 5793/5 від 23.12.2022 , № 4306/5 від 15.12.2023 , № 189/5 від 22.01.2024 , № 2075/5 від 10.07.2024 }\n\n{Пункт 1.8 глави 1 виключено на підставі Наказу Міністерства юстиції № 660/5 від 23.02.2017 }\n\n1.8. Банки та фінансові установи, що мають ліцензію на надання коштів у позику, в тому числі на умовах фінансового кредиту, мають доступ до Єдиного реєстру для отримання інформації в електронному вигляді в порядку, визначеному цим Положенням.\n\nВимоги, встановлені цим пунктом, не поширюються на Національний банк України, який має доступ до Єдиного реєстру у порядку, визначеному пунктом 1.7 глави 1 цього Положення.\n\n{Пункт 1.8 доповнено новим абзацом згідно з Наказом Міністерства юстиції № 175/5 від 23.01.2025 }\n\n{Главу 1 доповнено новим пунктом 1.8 згідно з Наказом Міністерства юстиції № 622/5 від 20.02.2020 }\n\n1.9. Ведення Єдиного реєстру здійснюється українською мовою.\n\n2. Порядок реєстрації довіреностей\n\n2.1. Обов'язковій реєстрації у Єдиному реєстрі підлягають довіреності (у тому числі їх дублікати), посвідчені в нотаріальному порядку, довіреності, прирівнювані до нотаріально посвідчених, та довіреності, посвідчені особами, які в умовах воєнного стану відповідно до законодавства мають право їх посвідчувати, а також відомості про припинення їх дії.\n\nВ умовах воєнного або надзвичайного стану за відсутності доступу до Єдиного реєстру реєстрація довіреностей (у тому числі їх дублікатів), посвідчених в нотаріальному порядку, та довіреностей, прирівнюваних до нотаріально посвідчених, а також відомостей про припинення їх дії проводиться протягом п’яти робочих днів з дня відновлення такого доступу.\n\n{Пункт 2.1 глави 2 доповнено новим абзацом другим згідно з Наказом Міністерства юстиції № 1118/5 від 11.03.2022 }\n\n{Пункт 2.1 глави 2 із змінами, внесеними згідно з Наказами Міністерства юстиції № 622/5 від 20.02.2020 , № 3750/5 від 06.09.2022 }\n\n2.2. Реєстрація довіреностей (їх дублікатів), посвідчених посадовими, службовими особами, перерахованими в частині 3 статті 245 Цивільного кодексу України, статті 38 (у разі відсутності доступу до Єдиного реєстру), частині другій статті 40 Закону України \"Про нотаріат\", а також відомості про припинення їх дії, здійснюється в Єдиному реєстрі за заявою довірителя про реєстрацію таких довіреностей.\n\n{Пункт 2.2 глави 2 із змінами, внесеними згідно з Наказом Міністерства юстиції № 622/5 від 20.02.2020 }\n\nЗаява про реєстрацію зазначених довіреностей надається Реєстратору безпосередньо довірителем.\n\nУ разі неможливості подачі заяви на реєстрацію довіреності безпосередньо довірителем підпис довірителя на такій заяві повинен бути засвідчений підписом та печаткою особи, яка посвідчила довіреність.\n\nРеєстрація довіреності, посвідченої особою, яка в умовах воєнного стану відповідно до законодавства має право її посвідчувати, здійснюється в Єдиному реєстрі за заявою територіального органу Міністерства юстиції про реєстрацію довіреності, яка надсилається разом із довіреністю.\n\n{Пункт 2.2 глави 2 доповнено новим абзацом згідно з Наказом Міністерства юстиції № 3750/5 від 06.09.2022 }\n\n2.3. Заява про припинення дії довіреності подається довірителем, а також іншими особами, які мають підтверджуючі документи щодо відомостей, передбачених частиною 1 статті 248 Цивільного кодексу України.\n\n2.4. Реєстрація довіреностей (їх дублікатів) та відомостей про припинення їх дії здійснюється шляхом унесення Реєстратором відповідних відомостей до Єдиного реєстру.\n\n2.5. Реєстрація припинення дії дубліката довіреності здійснюється шляхом унесення Реєстратором до Єдиного реєстру відомостей про припинення дії цієї довіреності.\n\n2.6. Про довіреності, передбачені пунктами 2.1 , 2.2 цього Положення, Реєстратором до Єдиного реєстру вносяться такі відомості:\n\n2.6.1. Відомості про довірителя та його представників:\n\nдля фізичних осіб: прізвище, ім'я та по батькові (за наявності); ідентифікаційний номер у Державному реєстрі фізичних осіб-платників податків та інших обов'язкових платежів (для представників - за наявності) або причина його відсутності;\n\nдля юридичних осіб: найменування; ідентифікаційний код в Єдиному державному реєстрі підприємств та організацій України або причина його відсутності.\n\n2.6.2. Тип, номер державної реєстрації, серійний номер та опис транспортного засобу - для довіреностей щодо транспортного засобу.\n\n2.6.3. Опис нерухомого майна, достатній для його ідентифікації, - для довіреностей щодо нерухомого майна.\n\n2.6.4. Номери та серії спеціальних бланків нотаріальних документів, на яких викладено текст довіреності (її дубліката), - для довіреностей (їх дублікатів), посвідчених у нотаріальному порядку.\n\n2.6.5. Дата посвідчення довіреності.\n\n2.6.6. Строк (термін) дії довіреності.\n\n2.6.7. Відомості про безвідкличність довіреності.\n\n2.6.8. Номер запису в реєстрі для реєстрації нотаріальних дій, за яким посвідчено довіреність (видано її дублікат).\n\n2.6.9. Відомості про особу, яка посвідчила довіреність.\n\n2.6.10. Відомості про передоручення.\n\n2.6.11. Відомості про видачу дубліката довіреності.\n\n2.6.12. Відомості про припинення дії довіреності (назва, номер та дата видачі документа, що є підставою для припинення дії довіреності (далі - документ-підстава); найменування юридичної або прізвище, ім'я та по батькові фізичної особи, яка видала документ-підставу; відомості про нотаріуса або іншу посадову, службову особу, яка отримала документ-підставу.\n\n2.6.13. Додаткові відомості (за необхідності), зокрема про наявність обставин, визначених абзацом другим пункту 2.1 цього Положення.\n\n{Пункт 2.6.13 глави 2 із змінами, внесеними згідно з Наказом Міністерства юстиції № 1118/5 від 11.03.2022 }\n\n2.6.14. Відомості про Реєстратора.\n\n2.7. Кожному реєстраційному запису про посвідчення довіреності (у тому числі видачу дубліката) в Єдиному реєстрі присвоюються реєстраційний номер запису та поточна дата реєстрації в Єдиному реєстрі.\n\n2.8. На прохання особи, яка бажає припинити дію довіреності, що не була зареєстрована в Єдиному реєстрі, нотаріус одночасно вносить до Єдиного реєстру реєстраційний запис про таку довіреність, а в разі видачі її дубліката - реєстраційний запис про виданий дублікат, а також відомості про припинення її дії.\n\n2.9. Нотаріуси, які не мають доступу до електронної бази даних Єдиного реєстру, здійснюють унесення відомостей до Єдиного реєстру шляхом подання Реєстратору заяв установленого зразка ( додатки 1 , 2 ).\n\n2.10. Заяви подаються (надсилаються) Реєстратору:\n\nв день посвідчення довіреності (видачі дубліката довіреності) або припинення її дії;\n\nпротягом двох робочих днів після отримання територіальним органом Міністерства юстиції довіреності, посвідченої особою, яка в умовах воєнного стану відповідно до законодавства має право її посвідчувати.\n\n{Пункт 2.10 глави 2 в редакції Наказу Міністерства юстиції № 3750/5 від 06.09.2022 }\n\n2.11. Реєстратор відмовляє в унесенні відомостей до Єдиного реєстру, якщо:\n\nу заяві про реєстрацію довіреності (дубліката довіреності)/реєстрацію припинення дії довіреності в Єдиному реєстрі відсутні, не повністю або не чітко визначені відомості, передбачені цим Положенням;\n\nвідсутня плата за внесення відомостей.\n\n2.12. Реєстратор уносить відомості до Єдиного реєстру в день посвідчення довіреності (видачі дубліката довіреності) або день отримання від осіб, зазначених в абзаці 1 пункту 2.2 та в пунктах 2.8-2.9 цього Положення, заяв про внесення відомостей до Єдиного реєстру ( додатки 1 та 2 ), крім випадків, визначених абзацом другим пункту 2.1 цього Положення.\n\nВідомості про довіреність, посвідчену особою, яка в умовах воєнного стану відповідно до законодавства має право її посвідчувати, уносяться Реєстратором до Єдиного реєстру протягом трьох робочих днів після отримання примірника довіреності та заяви про внесення відомостей до Єдиного реєстру ( додаток 1 ).\n\n{Пункт 2.12 глави 2 доповнено новим абзацом згідно з Наказом Міністерства юстиції № 3750/5 від 06.09.2022 }\n\n{Пункт 2.12 глави 2 в редакції Наказу Міністерства юстиції № 1118/5 від 11.03.2022 }\n\n2.13. Для підтвердження факту внесення інформації до Єдиного реєстру Реєстратор виготовляє витяг про внесення реєстраційного запису до Єдиного реєстру у двох примірниках, один з яких залишається у Реєстратора, а другий - надається (надсилається) особі, яка видала довіреність (за її бажанням), або нотаріусу, який надав (надіслав) заяву про внесення відповідних відомостей до Єдиного реєстру, або територіальному органу Міністерства юстиції, який надіслав довіреність та заяву про внесення відповідних відомостей до Єдиного реєстру.\n\n{Пункт 2.13 глави 2 із змінами, внесеними згідно з Наказом Міністерства юстиції № 3750/5 від 06.09.2022 }\n\n2.14. У разі виявлення у витягу про внесення реєстраційного запису до Єдиного реєстру помилки, допущеної з вини Реєстратора, особа, яка надала (надіслала) заяву про внесення відповідних відомостей до Єдиного реєстру, повинна письмово повідомити про це Реєстратора, який перевіряє відповідність відомостей Єдиного реєстру інформації, наведеній у заяві про внесення відомостей до Єдиного реєстру. Якщо факт невідповідності підтверджено, Реєстратор виправляє допущену помилку в день надходження повідомлення та повідомляє особу, яка надала (надіслала) заяву про внесення відповідних відомостей до Єдиного реєстру. Якщо помилка допущена з вини особи, яка надала (надіслала) заяву про внесення відповідних відомостей до Єдиного реєстру, Реєстратор повідомляє зазначену особу про необхідність унесення змін до запису шляхом подання відповідної заяви.\n\n3. Отримання інформації з Єдиного реєстру\n\n3.1. Інформація з Єдиного реєстру видається у вигляді:\n\n3.1.1. Скорочених витягів, які містять інформацію про:\n\nреєстраційний номер і дату реєстрації довіреності (її дубліката) в Єдиному реєстрі;\n\nномери та серії спеціальних бланків нотаріальних документів, на яких викладено текст довіреності (її дубліката) - для довіреностей, посвідчених у нотаріальному порядку;\n\nдату посвідчення довіреності (дата видачі її дубліката);\n\nстрок дії довіреності;\n\nномер запису в реєстрі для реєстрації нотаріальних дій, за яким посвідчено довіреність (видано дублікат довіреності);\n\nвідомості про особу, яка посвідчила довіреність (видала дублікат довіреності);\n\nвідомості про посвідчення довіреності в порядку передоручення або відомості про припинення дії довіреності.\n\n{Абзац дев’ятий пункту 3.1.1 глави 3 виключено на підставі Наказу Міністерства юстиції № 622/5 від 20.02.2020 }\n\n{Абзац десятий пункту 3.1.1 глави 3 виключено на підставі Наказу Міністерства юстиції № 622/5 від 20.02.2020 }\n\n{Абзац одинадцятий пункту 3.1.1 глави 3 виключено на підставі Наказу Міністерства юстиції № 622/5 від 20.02.2020 }\n\n3.1.2. Повних витягів, які містять інформацію, передбачену пунктом 2.6 цього Положення.\n\n3.2. Скорочені витяги з Єдиного реєстру видаються Реєстратором на письмовий запит будь-яких фізичних та юридичних осіб, складений за формою, наведеною у додатку 3 до цього Положення.\n\n{Пункт 3.2 глави 3 із змінами, внесеними згідно з Наказом Міністерства юстиції № 622/5 від 20.02.2020 }\n\n3.3. Повні витяги з Єдиного реєстру видаються:\n\nРеєстратором - на письмовий запит ( додаток 3 ) нотаріусів, осіб, щодо яких вчинялась нотаріальна дія, суду, прокуратури, органів, що здійснюють оперативно-розшукову діяльність, органів досудового розслідування у зв'язку з кримінальним провадженням, цивільними, господарськими, адміністративними справами, справами про адміністративні правопорушення, що знаходяться в провадженні цих органів, а також Міністерства юстиції України, територіальних органів Міністерства юстиції у зв'язку із здійсненням ними повноважень, визначених чинним законодавством України.\n\n{Пункт 3.3 глави 3 в редакції Наказу Міністерства юстиції № 2728/5 від 23.12.2015 ; із змінами, внесеними згідно з Наказом Міністерства юстиції № 109/5 від 13.01.2020 }\n\n3.4. Витяги з Єдиного реєстру засвідчуються підписом та печаткою Реєстратора.\n\n{Пункт 3.4 глави 3 із змінами, внесеними згідно з Наказом Міністерства юстиції № 622/5 від 20.02.2020 }\n\n3.5. Пошук інформації в Єдиному реєстрі здійснюється за однією з таких відомостей:\n\n3.5.1. Серією та номером спеціального бланка нотаріальних документів, на якому викладено текст довіреності (її дубліката).\n\nПеревірка справжності довіреності (її дубліката), текст якої викладено на двох та більше спеціальних бланках нотаріальних документів, здійснюється на запит, що містить серію та номер будь-якого із спеціальних бланків нотаріальних документів, на яких викладено її текст (або текст дубліката довіреності).\n\n3.5.2. Датою та номером запису в реєстрі для реєстрації нотаріальних дій.\n\n3.5.3. Прізвищем, ім'ям та по батькові (за наявності) або найменуванням довірителя чи її представника - на письмові запити нотаріусів, а також суду, прокуратури, органів дізнання і слідства у зв'язку з кримінальними, цивільними господарськими або адміністративними справами, що перебувають у їх провадженні.\n\n3.5.4. Ідентифікаційним номером у Державному реєстрі фізичних осіб-платників податків та інших обов'язкових платежів або ідентифікаційним кодом у Єдиному державному реєстрі підприємств та організацій України особи, яка видала довіреність, або її представника - на письмові запити осіб, передбачених пунктом 3.3 цього Положення.\n\n3.5.5. Відомостями щодо реєстраційного номера транспортного засобу - на письмові запити осіб, передбачених пунктом 3.3 цієї глави.\n\n{Підпункт 3.5.5 пункту 3.5 розділу 3 із змінами, внесеними згідно з Наказом Міністерства юстиції № 826/5 від 12.05.2009 ; в редакції Наказу Міністерства юстиції № 622/5 від 20.02.2020 }\n\n3.5.6. Реєстраційним номером довіреності (дубліката довіреності) в Єдиному реєстрі.\n\n3.6. Витяги з Єдиного реєстру виготовляються в двох примірниках, один з яких залишається у справах Реєстратора, а другий надається заявнику.\n\n3.7. Надання інформації з Єдиного реєстру в електронній формі з використанням сервісної послуги у формі прикладного програмного інтерфейсу цього реєстру особам, зазначеним в пункті 1.8 глави 1 цього Положення, здійснюється автоматично з використанням програмних засобів ведення цього реєстру шляхом зазначення одного або декількох параметрів пошуку, визначених у підпунктах 3.5.1 , 3.5.2 пункту 3.5 цієї глави.\n\nІнформація з Єдиного реєстру в електронній формі з використанням сервісної послуги у формі прикладного програмного інтерфейсу цього реєстру містить відомості, визначені підпунктом 3.1.1 пункту 3.1 цієї глави.\n\n{Главу 3 доповнено новим пунктом 3.7 згідно з Наказом Міністерства юстиції № 622/5 від 20.02.2020 ; із змінами, внесеними згідно з Наказом Міністерства юстиції № 1173/5 від 30.03.2021 }\n\n4. Вимоги до документів Єдиного реєстру\n\n4.1. Документами Єдиного реєстру є:\n\nвитяг про внесення реєстраційного запису до Єдиного реєстру;\n\nскорочені та повні витяги з Єдиного реєстру.\n\n4.2. Документи Єдиного реєстру виготовляються без використання спеціальних бланків документів реєстрів інформаційної системи Міністерства юстиції України.\n\n{Глава 4 в редакції Наказу Міністерства юстиції № 601/5 від 24.04.2015 }\n\n5. Плата за користування Єдиним реєстром\n\n5.1. За реєстрацію однієї довіреності (у тому числі її дубліката) в Єдиному реєстрі з видачею про це витягу, а також за перевірку дійсності довіреності (її дубліката) за даними Єдиного реєстру, не пов'язану з учиненням нотаріальних дій, з видачею про це витягу, за надання інформації в електронній формі з використанням сервісної послуги у формі прикладного програмного інтерфейсу стягується плата до державного бюджету у розмірі, встановленому Міністерством юстиції України.\n\n{Пункт 5.1 глави 5 із змінами, внесеними згідно з Наказом Міністерства юстиції № 622/5 від 20.02.2020 }\n\n5.2. Особи з інвалідністю I та II груп, особи з інвалідністю внаслідок Другої світової війни та прирівняні до них особи, громадяни, віднесені до першої категорії потерпілих унаслідок Чорнобильської катастрофи, звільняються від сплати коштів за реєстрацію довіреності (у тому числі дубліката довіреності), посвідченої у нотаріальному порядку, у Єдиному реєстрі.\n\n{Пункт 5.2 глави 5 із змінами, внесеними згідно з Наказом Міністерства юстиції № 4194/5 від 24.12.2019 }\n\n5.3. Особи з інвалідністю III групи, а також пенсіонери, які мають право на пенсію за віком відповідно до статті 12 Закону України \"Про пенсійне забезпечення\", звільняються від сплати коштів за реєстрацію довіреності щодо отримання пенсії (у тому числі її дубліката), посвідченої у нотаріальному порядку.\n\n{Пункт 5.3 глави 5 із змінами, внесеними згідно з Наказом Міністерства юстиції № 4194/5 від 24.12.2019 }\n\n5.4. Військовослужбовці звільняються від сплати коштів за реєстрацію довіреності, посвідченої особою, яка в умовах воєнного стану відповідно до законодавства має право її посвідчувати, у Єдиному реєстрі з видачею про це витягу.\n\n{Главу 5 доповнено пунктом 5.4 згідно з Наказом Міністерства юстиції № 3750/5 від 06.09.2022 }\n\n5.5. Унесення до Єдиного реєстру відомостей про припинення дії довіреності здійснюється безкоштовно.\n\n5.6. Відомості з Єдиного реєстру надаються безкоштовно на письмову вимогу суду, прокуратури, органів дізнання і слідства - у зв'язку з кримінальними, цивільними господарськими або адміністративними справами, що перебувають у їх провадженні, а також Міністерству юстиції України, територіальним органам Міністерства юстиції, у зв'язку із здійсненням ними повноважень, визначених чинним законодавством України.\n\n{Пункт глави 5 із змінами, внесеними згідно з Наказом Міністерства юстиції № 109/5 від 13.01.2020 }\n\n5.7. Умови, порядок справляння та розмір абонентної плати за надання сервісної послуги у формі прикладного програмного інтерфейсу визначаються у договорі, укладеному з Адміністратором.\n\n{Главу 5 доповнено новим пунктом згідно з Наказом Міністерства юстиції № 622/5 від 20.02.2020 }\n\n6. Доступ до Єдиного реєстру\n\n{Назва глави 6 в редакції Наказу Міністерства юстиції № 660/5 від 23.02.2017 }\n\n6.1. Доступ до Єдиного реєстру надається на підставі укладеного договору з адміністратором Єдиного реєстру на безоплатній основі.\n\nДоступ до Єдиного реєстру здійснюється з використанням кваліфікованого електронного підпису із застосуванням засобів кваліфікованого електронного підпису, які мають вбудовані апаратно-програмні засоби, що забезпечують захист записаних на них даних від несанкціонованого доступу, від безпосереднього ознайомлення із значенням параметрів особистих ключів та їх копіювання.\n\n{Абзац другий пункту 6.1 глави 6 із змінами, внесеними згідно з Наказом Міністерства юстиції № 1827/5 від 12.06.2018 }\n\n6.2. Користувачі Єдиного реєстру, зазначені в пункті 1.7 глави 1 цього Положення, під час здійснення повноважень, визначених законами України з питань їхньої діяльності, користуються інформацією з Єдиного реєстру про зареєстровані довіреності (у тому числі їх дублікати), а також про припинення їх дії.\n\n{Пункт 6.2 глави 6 в редакції Наказу Міністерства юстиції № 660/5 від 23.02.2017 ; із змінами, внесеними згідно з Наказом Міністерства юстиції № 622/5 від 20.02.2020 }\n\n6.3. Пошук інформації в Єдиному реєстрі здійснюється за відомостями, визначеними у пункті 3.5 глави 3 цього Положення.\n\n6.4. До здійснення пошуку інформації до Єдиного реєстру вносяться відомості про підставу користування інформацією з Єдиного реєстру (норми закону про покладення на посадову особу повноважень, для здійснення яких проводиться пошук інформації, тощо).\n\n6.5. Інформація отримується під час доступу до Єдиного реєстру у вигляді, зазначеному у пункті 3.1 глави 3 цього Положення, або через систему електронної взаємодії державних електронних інформаційних ресурсів у обсязі, визначеному у відповідних договорах, а державними реєстраторами прав на нерухоме майно, державними реєстраторами юридичних осіб, фізичних осіб - підприємців та громадських формувань - у вигляді, зазначеному у підпункті 3.1.1 пункту 3.1 глави 3 цього Положення, чи у порядку інформаційної взаємодії залежно від заданих критеріїв пошуку.\n\n{Пункт 6.5 глави 6 із змінами, внесеними згідно з Наказом Міністерства юстиції № 622/5 від 20.02.2020 }\n\n6.6. Автоматизований доступ до Єдиного реєстру забезпечується шляхом електронної інформаційної взаємодії з використанням засобів системи електронної взаємодії державних електронних інформаційних ресурсів відповідно до Положення про систему електронної взаємодії державних електронних інформаційних ресурсів «Трембіта» , затвердженого постановою Кабінету Міністрів України від 08 вересня 2016 року № 606 (у редакції постанови Кабінету Міністрів України від 17 січня 2023 року № 38), або з використанням інших інформаційно-комунікаційних систем із застосуванням у них відповідних комплексних систем захисту інформації з підтвердженою відповідністю за результатами державної експертизи в порядку, встановленому законодавством.\n\nОбмін інформацією здійснюється з дотриманням вимог Законів України «Про захист інформації в інформаційно-комунікаційних системах» , «Про захист персональних даних» , «Про електронні документи та електронний документообіг» , «Про електронні довірчі послуги» .\n\nОбсяг та структура даних, якими обмінюються суб’єкти електронної взаємодії через програмні інтерфейси електронних інформаційних ресурсів (сервіси), визначаються договорами про інформаційну взаємодію, укладеними відповідно до Порядку електронної (технічної та інформаційної) взаємодії , затвердженого постановою Кабінету Міністрів України від 08 вересня 2016 року № 606 (у редакції постанови Кабінету Міністрів України від 17 січня 2023 року № 38), або протоколами.\n\n{Главу 6 доповнено новим пунктом 6.6 згідно з Наказом Міністерства юстиції № 1173/5 від 30.03.2021 ; із змінами, внесеними згідно з Наказом Міністерства юстиції № 3750/5 від 06.09.2022 ; в редакції Наказу Міністерства юстиції № 883/5 від 07.03.2023 }\n\n6.7. Користувачами Єдиного реєстру, зазначеними в пункті 1.7 глави 1 цього Положення, інформація з Єдиного реєстру отримується безоплатно.\n\n{Пункт глави 6 в редакції Наказу Міністерства юстиції № 660/5 від 23.02.2017 ; із змінами, внесеними згідно з Наказом Міністерства юстиції № 622/5 від 20.02.2020 }\n\n6.8. Особам, зазначеним у пункті 1.8 глави 1 цього Положення, доступ до Єдиного реєстру в електронній формі з використанням сервісної послуги у формі прикладного програмного інтерфейсу цього реєстру надається на підставі договору про надання сервісної послуги, укладеного з Адміністратором на платній основі.\n\n{ Главу 6 доповнено новим пунктом згідно з Наказом Міністерства юстиції № 622/5 від 20.02.2020 }\n\n6.9. Обробка отриманої інформації здійснюється з дотриманням законодавства про захист персональних даних та забезпеченням таємниці, що охороняється законом.\n\nЗабороняється надавати іншим особам за їх зверненням інформацію, отриману відповідно до цього Положення, крім випадків, установлених законом.\n\n{Положення доповнено новою главою 6 згідно з Наказом Міністерство юстиції № 2768/5 від 25.12.2015 ; в редакції Наказу Міністерства юстиції № 831/5 від 24.03.2016}\n\n7. Прикінцеві положення\n\n7.1. Відповідальність за наслідки неподання до Єдиного реєстру відомостей про припинення дії довіреності, зареєстрованої згідно з абзацом першим пункту 2.2 цього Положення, покладається на особу, яка видала довіреність, або її правонаступників/спадкоємців.\n\n{Пункт 7.1 глави 7 із змінами, внесеними згідно з Наказом Міністерства юстиції № 3750/5 від 06.09.2022 }\n\n7.2. Адміністратор здійснює комплекс програмних, технологічних та організаційних заходів щодо забезпечення захисту інформації, яка міститься в Єдиному реєстрі, від несанкціонованого доступу.\n\n7.3. Відповідальність за вірогідність відомостей, що вносяться до Єдиного реєстру, несуть особи, які надали цю інформацію.\n\n7.4. Реєстратор несе відповідальність за помилки, допущені ним при внесенні записів до Єдиного реєстру, наданні витягів, а також за неправомірну відмову в унесенні записів до Єдиного реєстру та наданні витягів згідно з чинним законодавством України.\n\n7.5. Відповідальність за помилки, допущені помічником (консультантом) приватного нотаріуса при користуванні Єдиним реєстром, несе приватний нотаріус-Реєстратор.\n\n{Розділ доповнено пунктом згідно з Наказом Міністерства юстиції № 1064/5 від 15.06.2009 }\n\nВ.о. директора\n\nДепартаменту нотаріату\n\nта реєстрації адвокатських\n\nоб'єднань\n\nТ.І. Баранова\n\nДодаток 1\n\nдо Положення\n\nпро Єдиний реєстр довіреностей\n\nЗАЯВА\n\nпро реєстрацію довіреності та дубліката довіреності у Єдиному реєстрі довіреностей\n\nДодаток 2\n\nдо Положення\n\nпро Єдиний реєстр довіреностей\n\nЗАЯВА\n\nпро реєстрацію припинення дії довіреності у Єдиному реєстрі довіреностей\n\nДодаток 3\n\nдо Положення\n\nпро Єдиний реєстр довіреностей\n\nЗАЯВА\n\nпро надання витягу з Єдиного реєстру довіреностей\n\nПро запровадження Єдиного реєстру довіреностей та внесення змін і доповнень до деяких нормативно-правових актів Міністерства юстиції України\nНаказ Міністерства юстиції України; Положення, Форма типового документа від 28.12.2006 № 111/5\n\nРедакція від 21.02.2025 , підстава — z0121-25\nПостійна адреса:\nhttps://zakon.rada.gov.ua/go/z1378-06\nЗаконодавство України\nстаном на 22.02.2026\n\nчинний\n\nДокументи та файли\nСигнальний документ — f220949n177.doc від 24.03.17 12:35, 172 кб\n\nСигнальний документ — f220949n178.doc від 24.03.17 12:35, 92 кб\n\nСигнальний документ — f220949n179.doc від 24.03.17 12:35, 72 кб"
    }
  ],
  "definitions": []
}