{
  "id": "ua-law-986-14",
  "type": "statute",
  "title": "Закон України (986-14)",
  "title_en": "",
  "short_name": "986-14",
  "status": "in_force",
  "issued_date": "1999-07-16",
  "url": "https://zakon.rada.gov.ua/laws/show/986-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України щодо\nфінансування дорожнього господарства\n( Відомості Верховної Ради України (ВВР), 1999, N 40, ст.361 )\n{ Із змінами, внесеними згідно з Кодексами\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112\nN 4495-VI ( 4495-17 ) від 13.03.2012, ВВР, 2012,\nN 44-45, N 46-47, N 48, ст.552 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про джерела фінансування дорожнього\nгосподарства України\" ( 1562-12 ) (Відомості Верховної Ради\nУкраїни, 1991 р., N 47, ст.648; 1998 р., N 14, ст. 60, N 25,\nст.147; 1999 р., N 5-6, ст. 39, ст. 42):\n1) преамбулу після слів \"загального користування\" доповнити\nсловами \"та сільських доріг\";\n2) у статті 1:\nчастину першу після слів \"загального користування\" доповнити\nсловами \"та сільські дороги\";\nчастину третю після слова \"власністю\" доповнити словами \"крім\nсільських доріг\";\n3) у статті 2:\nчастину другу викласти в такій редакції:\n\"Ці кошти акумулюються та обліковуються на окремих рахунках\n(відповідні дорожні фонди), формуються за рахунок визначених\nзаконами України податків і зборів (обов'язкових платежів), а\nтакож інших надходжень, визначених цим Законом, і зараховуються до\nДержавного бюджету України, республіканського бюджету Автономної\nРеспубліки Крим, обласних бюджетів та бюджету міста Севастополя\";\nперше речення частини четвертої виключити;\nчастину п'яту викласти у такій редакції:\n\"Управління коштами дорожніх фондів здійснюється в порядку,\nвстановленому Кабінетом Міністрів України\";\n4) у статті 3:\nчастину третю після слів \"за рахунок надходжень\" доповнити\nсловами \"у повному обсязі\" та цифру \"7\" у цій частині замінити на\nцифру \"5\";\nдоповнити статтю частинами четвертою та п'ятою такого змісту:\n\"Кошти Державного дорожнього фонду України спрямовуються на\nфінансування будівництва, реконструкції, ремонту і утримання\nавтомобільних доріг загального користування державного значення та\nспоруд на них, а також проектно-вишукувальні, науково-дослідні та\nвпроваджувальні роботи, розвиток виробничих потужностей дорожніх\nорганізацій, утримання галузевих медичних закладів для\nреабілітації учасників ліквідації аварії на Чорнобильській атомній\nелектростанції, управління дорожнім господарством у порядку,\nвстановленому Кабінетом Міністрів України.\nЗ цього фонду також виділяються кошти на дотацію\nтериторіальним дорожнім фондам для покриття дефіциту коштів на\nфінансування будівництва, реконструкції, ремонту і утримання\nавтомобільних доріг загального користування місцевого значення\";\n5) статтю 4 викласти у такій редакції:\n\" Стаття 4. У республіканському бюджеті Автономної Республіки\nКрим, обласних бюджетах та бюджеті міста Севастополя щорічно\nпередбачаються видатки на фінансування робіт, пов'язаних з\nбудівництвом, реконструкцією, ремонтом і утриманням автомобільних\nдоріг.\nДля цих цілей у складі республіканського бюджету Автономної\nРеспубліки Крим, обласних бюджетів та бюджеті міста Севастополя\nстворюються територіальні дорожні фонди.\nДоходна частина цих фондів формується за рахунок податку з\nвласників транспортних засобів та інших самохідних машин і\nмеханізмів, плати за придбання торгових патентів пунктами продажу\nнафтопродуктів (автозаправними станціями, заправними пунктами),\nчастини коштів Державного дорожнього фонду України відповідно до\nпорядку розподілу, встановленого Кабінетом Міністрів України\nзгідно із законами, а також інших надходжень до відповідних\nбюджетів, що визначаються рішеннями Верховної Ради Автономної\nРеспубліки Крим, обласних рад та міської ради міста Севастополя\nпро бюджет на поточний рік, а також надходжень, визначених статтею\n5 цього Закону.\nКошти територіальних дорожніх фондів спрямовуються на\nфінансування будівництва, реконструкції, ремонту і утримання\nавтомобільних доріг в межах відповідно Автономної Республіки Крим,\nобластей та міста Севастополя, а також на потреби дорожнього\nгосподарства по напрямах, визначених відповідно Верховною Радою\nАвтономної Республіки Крим, обласними радами та міською радою\nміста Севастополя\";\n6) статті 5 і 6 виключити.\nУ зв'язку з цим статтю 7 вважати статтею 5.\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з 1 січня 2000 року.\n\n{ Пункт 2 розділу II втратив чинність на підставі Кодексу\nN 4495-VI ( 4495-17 ) від 13.03.2012 }\n\nПрезидент України Л.КУЧМА\n\nм. Київ, 16 липня 1999 року\nN 986-XIV\n\nПро внесення змін до деяких законів України щодо фінансування дорожнього господарства\nЗакон України від 16.07.1999 № 986-XIV\n\nРедакція від 01.06.2012 , підстава — 4495-VI\nПостійна адреса:\nhttps://zakon.rada.gov.ua/go/986-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}