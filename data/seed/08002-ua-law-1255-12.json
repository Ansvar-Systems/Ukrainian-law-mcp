{
  "id": "ua-law-1255-12",
  "type": "statute",
  "title": "Закон України (1255-12)",
  "title_en": "",
  "short_name": "1255-12",
  "status": "in_force",
  "issued_date": "1991-06-25",
  "url": "https://zakon.rada.gov.ua/laws/show/1255-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н\nУКРАЇНСЬКОЇ РАДЯНСЬКОЇ СОЦІАЛІСТИЧНОЇ РЕСПУБЛІКИ\n{ Закон не застосовується на території України\n(крім пунктів 5-7 розділу III і розділу IV)\nзгідно із Законом\nN 2215-IX ( 2215-20 ) від 21.04.2022 }\nПро захист споживчого ринку в Українській РСР\n( Відомості Верховної Ради України (ВВР), 1991, N 40, ст.527 )\n{ Із змінами, внесеними згідно з Кодексами\nN 2341-III ( 2341-14 ) від 05.04.2001, ВВР, 2001, N 25-26, ст.131\nN 4651-VI ( 4651-17 ) від 13.04.2012, ВВР, 2013, N 9-10, N 11-12,\nN 13, ст.88 }\n\nЗ метою захисту споживчого ринку в Українській РСР в період\nстановлення ринкових відносин від дій, що його дестабілізують,\nВерховна Рада Української Радянської Соціалістичної Республіки\nп о с т а н о в л я є :\n( Розділ I втратив чинність на підставі Кодексу N 2341-III\n( 2341-14 ) від 05.04.2001 - набуває чинності 01.09.2001 )\n{ Розділ II втратив чинність на підставі Кодексу N 4651-VI\n( 4651-17 ) від 13.04.2012 }\n\nIII. Внести до Кодексу Української РСР про адміністративні\nправопорушення ( 80731-10 , 80732-10 )(Відомості Верховної Ради\nУкраїнської РСР, 1984 р., додаток до N 51, ст.1122; 1985 р., N 17,\nст.415, N 24, ст.553, N 44, ст.1056; 1986 р., N 15, ст.326, N 27,\nст.539, N 52, ст.1057; 1987 р., N 12, ст.226, N 25, ст.ст. 453,\n454, N 35, ст.674, N 49, ст.1009, N 50, ст.1016; 1988 р., N 33,\nст.808, N 52, ст.1184; 1989 р., N 19, ст.182, N 22, ст.236, N 49,\nст.673; 1990 р., N 5, ст. ст.59, 60, N 12, ст.194, N 18, ст.278,\nN 20, ст.313, N 22, ст.367, N 34, ст.501) такі зміни і доповнення:\n1. Доповнити Кодекс статтями 160-3 і 160-4 такого змісту:\n\" Стаття 160-3. Продаж у підприємствах торгівлі\n(громадського харчування), що належать\nгромадянам на праві власності, або в\nкооперативах товарів за підвищеними\nцінами\nПродаж у підприємствах торгівлі (громадського харчування),\nякі належать громадянам на праві власності, або в кооперативах чи\nінших об'єднаннях, що мають дозвіл на торговельно-посередницьку\nдіяльність, товарів, які виділяються з державних ринкових фондів\nабо придбані ними в роздрібній мережі, за цінами, що перевищують\nвстановлені роздрібні ціни на ці товари, з порушенням встановлених\nправил торгівлі, - тягне за собою накладення на особу, яка прийняла рішення про\nпідвищення цін, штрафу в розмірі від п'ятисот до однієї тисячі\nкарбованців з конфіскацією цих товарів та виручених грошей.\nДії, передбачені частиною першою цієї статті, вчинені\nповторно, - тягнуть за собою накладення штрафу в розмірі від однієї\nтисячі до трьох тисяч карбованців з конфіскацією цих товарів та\nвиручених грошей.\nСтаття 160-4. Незаконне виготовлення із готових\nпромислових виробів нових товарів\nНезаконне використання готових промислових товарів народного\nспоживання як сировини або напівфабрикатів для виготовлення нових\nтоварів з метою збуту - тягне за собою накладення штрафу в розмірі до однієї тисячі\nкарбованців з конфіскацією цих товарів та виручених від їх\nреалізації грошей.\nДії, передбачені частиною першою цієї статті, вчинені\nповторно або якщо вартість використаного товару становить понад\nп'ятсот карбованців, - тягне за собою накладення штрафу в розмірі від однієї тисячі\nдо трьох тисяч карбованців з конфіскацією цих товарів та виручених\nгрошей\".\n2. Абзац перший частини другої статті 155 викласти в такій\nредакції:\n\"Продаж товарів зі складів, баз, з підсобних приміщень\nпідприємств (організацій) державної торгівлі (громадського\nхарчування) та споживчої кооперації на порушення встановлених\nправил, а так само приховування товарів від покупців, вчинені\nпрацівниками підприємств (організацій) державної торгівлі\n(громадського харчування) та споживчої кооперації, які не є\nслужбовими особами\".\n3. З частини першої статті 160 виключити слова \"а також на\nавтомобільних шляхах\".\n4. Статті 157, 160-2 і 208-1 викласти в такій редакції:\n\" Стаття 157. Дрібна спекуляція\nДрібна спекуляція, тобто скуповування та перепродаж з метою\nнаживи товарів або інших предметів, на які встановлено державні\nроздрібні ціни, в підприємствах (організаціях) торгівлі, а так\nсамо інших підприємствах, що здійснюють реалізацію товарів або\nінших предметів населенню, якщо розмір наживи не перевищує\nтрьохсот карбованців, - тягне за собою накладення штрафу в розмірі від ста до\nтрьохсот карбованців з конфіскацією предметів спекуляції та\nвиручених грошей\".\n\" Стаття 160-2. Незаконна торговельна діяльність\nНезаконна торговельна діяльність, тобто здійснення угод\nкупівлі-продажу товарів чи інших предметів з ухиленням від\nреєстрації в установленому порядку з метою одержання\nнеконтрольованого державою прибутку, якщо розмір наживи не\nперевищує трьохсот карбованців, - тягне за собою накладення штрафу в розмірі від ста до\nтрьохсот карбованців з конфіскацією цих товарів і виручених\nгрошей\".\n\" Стаття 208-1. Порушення встановленого порядку вивезення\nза межі республіки товарів народного\nспоживання чи інших матеріальних\nцінностей\nПорушення встановленого порядку вивезення за межі республіки\nпродуктів харчування, сировини або інших товарів і матеріальних\nцінностей - тягне за собою накладення штрафу в розмірі до трьохсот\nкарбованців з конфіскацією цих товарів і цінностей або без такої.\nТі ж дії, вчинені повторно або службовою особою з\nвикористанням свого службового стану, - тягнуть за собою накладення штрафу в розмірі від трьохсот до\nоднієї тисячі карбованців з конфіскацією товарів і цінностей\".\n5. Пункт 4 частини першої статті 24 викласти в такій\nредакції: \"4) конфіскація: предмета, який став знаряддям вчинення або безпосереднім\nоб'єктом адміністративного правопорушення; грошей, одержаних внаслідок вчинення адміністративного\nправопорушення\".\n6. Назви глави 29, статей 313, 314, 315, назву і текст\nстатті 316 після слів \"постанови про конфіскацію предмета\"\nдоповнити словом \"грошей\".\n7. Текст частин перших статей 313, 314, статті 315 після слів\n\"об'єктом адміністративного правопорушення\" доповнити словами\n\"грошей, одержаних внаслідок вчинення адміністративного\nправопорушення\".\n8. У статті 221 і частині першій статті 294 цифри \"160-2\"\nзамінити цифрами \"160-2 - 160-4\".\n9. У частині першій статті 255: у пункті 1: в абзаці другому цифри \"160-2\" замінити цифрами \"160-4\"; абзац двадцять перший після цифр \"158\" доповнити цифрами\n\"160-4\"; доповнити пункт абзацом такого змісту: \"податкових інспекцій\n(стаття 160-3)\"; пункт 1-1 після цифр \"153\" доповнити цифрами \"160-3,\n160-4\".\n10. У пункті 1 статті 313 цифри \"160, 160-1, 160-2\"\nзамінити цифрами \"160-160-4\".\n\nIV. Цей Закон набирає чинності з 1 липня 1991 року.\n\nГолова Верховної Ради Української РСР Л.КРАВЧУК\n\nм. Київ, 25 червня 1991 року\nN 1255-XII\n\nПро захист споживчого ринку в Українській РСР\nЗакон України від 25.06.1991 № 1255-XII\n\nРедакція від 07.05.2022 , підстава — 2215-IX\nПостійна адреса:\nhttps://zakon.rada.gov.ua/go/1255-12\nЗаконодавство України\nстаном на 22.02.2026\n\nчинний"
    }
  ],
  "definitions": []
}