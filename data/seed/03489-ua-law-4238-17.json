{
  "id": "ua-law-4238-17",
  "type": "statute",
  "title": "Закон України (4238-17)",
  "title_en": "",
  "short_name": "4238-17",
  "status": "in_force",
  "issued_date": "2011-12-22",
  "url": "https://zakon.rada.gov.ua/laws/show/4238-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Податкового кодексу України\nщодо оподаткування операцій з дорогоцінними металами\nза участю Національного банку України\n( Відомості Верховної Ради України (ВВР), 2012, N 39, ст.460 )\n\nВерховна Рада України п о с т а н о в л я є :\nI. Внести до Податкового кодексу України ( 2755-17 )\n(Відомості Верховної Ради України, 2011 р., NN 13-17, ст. 112)\nтакі зміни:\n1. Статтю 14 доповнити пунктом 14.2 такого змісту:\n\"14.2. Для цілей цього Кодексу до цінних паперів\nприрівнюються боргові зобов'язання Національного банку України\".\n2. Пункт 164.2 статті 164 доповнити новим підпунктом такого\nзмісту:\n\"164.2.18. дохід, отриманий платником податку за зданий\n(проданий) ним брухт чорних та/або дорогоцінних металів, крім\nдоходу, отриманого за брухт дорогоцінних металів, проданий\nНаціональному банку України.\nПід час виплати доходів за зданий (проданий) платником\nподатку брухт чорних та/або дорогоцінних металів особа, яка його\nзакуповує, вважається податковим агентом та зобов'язана утримати\nподаток із суми такої виплати за ставкою, встановленою цим\nрозділом\".\nУ зв'язку з цим підпункт 164.2.18 вважати підпунктом\n164.2.19.\n3. У пункті 165.1 статті 165:\nпідпункт 165.1.2 доповнити словами \"та на боргові\nзобов'язання Національного банку України\";\nпідпункт 165.1.25 викласти в такій редакції:\n\"165.1.25. Сума доходу, отримана платником податку за здану\n(продану) ним вторинну сировину та побутові відходи, за брухт\nдорогоцінних металів, проданий Національному банку України\".\n4. У підпункті 196.1.4 пункту 196.1 статті 196 слова \"обігу\nвалютних цінностей (у тому числі національної та іноземної\nвалюти), банківських металів, банкнот та монет Національного банку\nУкраїни, за винятком тих, що використовуються для нумізматичних\nцілей, базою оподаткування яких є продажна вартість\" замінити\nсловами \"обігу банківських металів, інших валютних цінностей (крім\nбанкнот і монет, що використовуються для нумізматичних цілей, а\nтакож іноземних монет з дорогоцінних металів, базою оподаткування\nяких є продажна вартість)\".\n5. Статтю 197 доповнити підпунктом 197.19 такого змісту:\n\"197.19. Звільняються від оподаткування операції з постачання\nНаціональному банку України:\nдорогоцінних металів, у тому числі їх ввезення на митну\nтериторію України;\nпослуг, пов'язаних з розвідкою, видобутком, виробництвом і\nвикористанням дорогоцінних металів з метою поповнення\nзолотовалютних резервів та виготовлення банківських металів\".\nII. Прикінцеві положення\n1. Цей Закон набирає чинності з 1 січня 2012 року.\n2. Кабінету Міністрів України у тримісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЯНУКОВИЧ\n\nм. Київ, 22 грудня 2011 року\nN 4238-VI\n\nПро внесення змін до Податкового кодексу України щодо оподаткування операцій з дорогоцінними металами за участю Національного банку України\nЗакон України від 22.12.2011 № 4238-VI\n\nПрийняття від 22.12.2011\nПостійна адреса:\nhttps://zakon.rada.gov.ua/go/4238-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}