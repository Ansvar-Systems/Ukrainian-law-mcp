{
  "id": "ua-law-1107-16",
  "type": "statute",
  "title": "Закон України (1107-16)",
  "title_en": "",
  "short_name": "1107-16",
  "status": "in_force",
  "issued_date": "2007-05-31",
  "url": "https://zakon.rada.gov.ua/laws/show/1107-16",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 124-VIII ( 124-19 ) від 15.01.2015, ВВР,\n2015, N 14, ст.96 }\nПро внесення змін до Закону України\n\"Про стандарти, технічні регламенти\nта процедури оцінки відповідності\"\n( Відомості Верховної Ради України (ВВР), 2007, N 35, ст.488 )\n\nВерховна Рада України п о с т а н о в л я є :\n1. Внести до Закону України \"Про стандарти, технічні\nрегламенти та процедури оцінки відповідності\" ( 3164-15 )\n(Відомості Верховної Ради України, 2006 р., N 12, ст. 101) такі\nзміни:\n1) частину другу статті 5 викласти в такій редакції:\n\"Національні стандарти, технічні регламенти та процедури\nоцінки відповідності мають розроблятися на основі:\nміжнародних стандартів, якщо вони вже прийняті або\nперебувають на завершальній стадії розроблення, за винятком\nвипадків, якщо вони є неефективними або невідповідними з огляду на\nнедостатній рівень захисту або базові кліматичні, географічні\nумови, особливості держави, умови та суттєві технологічні\nпроблеми;\nрегіональних стандартів - лише у тому разі, якщо міжнародні\nстандарти не можуть бути використані з причин, зазначених у\nпопередньому абзаці;\nстандартів, технічних регламентів та процедур оцінки\nвідповідності або відповідних їх частин держав, що є членами\nвідповідних міжнародних чи регіональних організацій, або з якими\nукладено відповідні міжнародні договори України (договори про\nвзаємне визнання, розроблення та застосування стандартів,\nтехнічних регламентів та процедур оцінки відповідності);\nнаукових досягнень, знань і практики\";\n2) частину другу статті 8 викласти в такій редакції:\n\"Пропозиції щодо розроблення національного стандарту\nрозглядаються відповідним технічним комітетом з урахуванням\nпріоритетів у стандартизації. Приймаючи рішення стосовно\nпропозиції щодо розроблення національного стандарту, відповідний\nтехнічний комітет повинен брати до уваги чинні міжнародні або\nрегіональні стандарти, або такі, що перебувають на завершальній\nстадії розроблення, а також особливості держави, відповідну\nінформацію, географічні та кліматичні характеристики країни та\nрівень її економічного розвитку. При цьому перевага в застосуванні\nмає надаватися чинному або такому, що перебуває на завершальній\nстадії розроблення, міжнародному стандарту. Інші стандарти, крім\nміжнародних, можуть використовуватися лише у разі, якщо\nвикористання міжнародного стандарту або його частини було б\nнеефективним або невідповідним з таких причин, зокрема, як: вимоги\nнаціональної безпеки; запобігання шахрайським діям; захист життя\nабо здоров'я людини, тварин або рослин, а також захист довкілля;\nкліматичні чи інші географічні чинники; суттєві технологічні або\nінфраструктурні проблеми\";\n3) статтю 29 після частини першої доповнити новою частиною\nтакого змісту:\n\"У разі якщо відповідні інструкції або рекомендації, які\nвидаються міжнародними органами стандартизації, вже існують або їх\nрозроблення завершується, органи з оцінки відповідності повинні\nвикористовувати їх або їхні відповідні частини як основу для їхніх\nпроцедур оцінки відповідності, крім випадків, якщо виконання таких\nінструкцій або рекомендацій було б неефективним або невідповідним\nз таких причин, зокрема, як: вимоги національної безпеки;\nзапобігання шахрайським діям; захист життя або здоров'я людини,\nтварин або рослин, а також захист довкілля; кліматичні чи інші\nгеографічні чинники; суттєві технологічні або інфраструктурні\nпроблеми, або через характерні для України особливості, умови або\nусталену систему. У цих випадках органи з оцінки відповідності\nповинні надати на запит пояснення причин невикористання\nміжнародних правил або рекомендацій\".\nУ зв'язку з цим частини другу - сьому вважати відповідно\nчастинами третьою - восьмою.\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 31 травня 2007 року\nN 1107-V\n\nПро внесення змін до Закону України \"Про стандарти, технічні регламенти та процедури оцінки відповідності\"\nЗакон України від 31.05.2007 № 1107-V\n\nВтрата чинності від 10.02.2016 , підстава — 124-VIII\nПостійна адреса:\nhttps://zakon.rada.gov.ua/go/1107-16\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}