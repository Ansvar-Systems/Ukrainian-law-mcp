{
  "id": "ua-law-548-15",
  "type": "statute",
  "title": "Закон України (548-15)",
  "title_en": "",
  "short_name": "548-15",
  "status": "in_force",
  "issued_date": "2003-02-20",
  "url": "https://zakon.rada.gov.ua/laws/show/548-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення щодо\nвідповідальності за порушення порядку\nпроведення розрахунків\n( Відомості Верховної Ради України (ВВР), 2003, N 23, ст.147 )\n\nУ зв'язку з прийняттям Закону України \"Про застосування\nреєстраторів розрахункових операцій у сфері торгівлі, громадського\nхарчування та послуг\" ( 265/95-ВР ) Верховна Рада України\nп о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Статтю 155-1 викласти в такій редакції:\n\" Стаття 155-1. Порушення порядку проведення розрахунків\nПорушення встановленого законом порядку проведення\nрозрахунків у сфері торгівлі, громадського харчування та послуг -\nтягне за собою накладення штрафу на осіб, які здійснюють\nрозрахункові операції, від двох до п'яти неоподатковуваних\nмінімумів доходів громадян і на посадових осіб - від п'яти до\nдесяти неоподатковуваних мінімумів доходів громадян.\nДії, передбачені частиною першою цієї статті, вчинені особою,\nяку протягом року було піддано адміністративному стягненню за такі\nж порушення, -\nтягнуть за собою накладення штрафу на осіб, які здійснюють\nрозрахункові операції, від п'яти до десяти неоподатковуваних\nмінімумів доходів громадян і на посадових осіб - від десяти до\nдвадцяти неоподатковуваних мінімумів доходів громадян.\nПорушення встановленого законом порядку проведення\nрозрахунків при здійсненні операцій з купівлі-продажу іноземної\nвалюти -\nтягне за собою накладення штрафу на осіб, які здійснюють\nоперації з купівлі-продажу іноземної валюти, від трьох до шести\nнеоподатковуваних мінімумів доходів громадян і на посадових осіб\nуповноважених банків або суб'єктів підприємницької діяльності, які\nздійснюють свою діяльність на підставі агентських угод з\nуповноваженими банками з операцій купівлі-продажу іноземної\nвалюти, - від п'яти до десяти неоподатковуваних мінімумів доходів\nгромадян.\nДії, передбачені частиною третьою цієї статті, вчинені\nособою, яку протягом року було піддано адміністративному стягненню\nза такі ж порушення, -\nтягнуть за собою накладення штрафу на осіб, які здійснюють\nоперації з купівлі-продажу іноземної валюти, від шести до\nп'ятнадцяти неоподатковуваних мінімумів доходів громадян і на\nпосадових осіб уповноважених банків або суб'єктів підприємницької\nдіяльності, які здійснюють свою діяльність на підставі агентських\nугод з уповноваженими банками з операцій купівлі-продажу іноземної\nвалюти, - від десяти до двадцяти неоподатковуваних мінімумів\nдоходів громадян\".\n2. У частині першій статті 218 цифри \"155-1\" виключити.\n3. Статтю 221 після слів та цифр \"частиною другою статті 154\"\nдоповнити словом та цифрами \"статтею 155-1\".\n4. У частині першій статті 234-2 слова \"порушенням порядку\nпроведення розрахунків із споживачами та\" виключити, а слово та\nцифри \"статті 155-1, 164-1\" замінити словом та цифрами \"стаття\n164-1\".\n5. У статті 255:\n1) у пункті 1 частини першої:\nа) в абзаці другому цифри \"154 - 157\" замінити цифрами \"154,\n155, 155-2 - 157\";\nб) абзац \"органів податкової служби (статті 51-2, 164, 164-5,\n177-2)\" після цифр \"51-2\" доповнити цифрами \"155-1\";\n2) у частині другій:\nа) у пункті 14 слово і цифри \"статті 77-1, 155-1\" замінити\nсловом і цифрами \"стаття 77-1\";\nб) пункт 15 виключити.\n6. Частину першу статті 294 після слів та цифр \"частиною\nдругою статті 154\" доповнити словом та цифрами \"статтею 155-1\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 20 лютого 2003 року\nN 548-IV\n\nПро внесення змін до Кодексу України про адміністративні правопорушення щодо відповідальності за порушення порядку проведення розрахунків\nЗакон України від 20.02.2003 № 548-IV\n\nНабрання чинності від 22.03.2003\nПостійна адреса:\nhttps://zakon.rada.gov.ua/go/548-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}