{
  "id": "ua-law-1907-14",
  "type": "statute",
  "title": "Закон України (1907-14)",
  "title_en": "",
  "short_name": "1907-14",
  "status": "in_force",
  "issued_date": "2000-07-13",
  "url": "https://zakon.rada.gov.ua/laws/show/1907-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про Антимонопольний комітет України\"\n( Відомості Верховної Ради України (ВВР), 2000, N 41, ст.343 )\n\nВерховна Рада України п о с т а н о в л я є :\nI. Внести до Закону України \"Про Антимонопольний комітет\nУкраїни\" ( 3659-12 ) (Відомості Верховної Ради України, 1993 р.,\nN 50, ст. 472) такі зміни:\n1. Статтю 1 викласти в такій редакції:\n\" Стаття 1. Антимонопольний комітет України\nАнтимонопольний комітет України є центральним органом\nвиконавчої влади із спеціальним статусом, метою діяльності якого є\nзабезпечення державного захисту конкуренції у підприємницькій\nдіяльності\".\n2. Статтю 2 викласти в такій редакції:\n\" Стаття 2. Підконтрольність та підзвітність Антимонопольного\nкомітету України\nАнтимонопольний комітет України підконтрольний Президенту\nУкраїни та підзвітний Верховній Раді України.\nАнтимонопольний комітет України щорічно подає Верховній Раді\nУкраїни звіт про свою діяльність\".\n3. Статтю 3 викласти в такій редакції:\n\" Стаття 3. Завдання Антимонопольного комітету України\nОсновними завданнями Антимонопольного комітету України є:\nздійснення державного контролю за дотриманням\nантимонопольного законодавства;\nзапобігання, виявлення і припинення порушень антимонопольного\nзаконодавства;\nконтроль за економічною концентрацією;\nсприяння розвитку добросовісної конкуренції\".\n4. Статтю 5 викласти в такій редакції:\n\" Стаття 5. Законодавство про Антимонопольний комітет України\nАнтимонопольний комітет України здійснює свою діяльність\nвідповідно до Конституції України ( 254к/96-ВР ), Закону України\n\"Про обмеження монополізму та недопущення недобросовісної\nконкуренції у підприємницькій діяльності\" ( 2132-12 ), Закону\nУкраїни \"Про захист від недобросовісної конкуренції\"\n( 236/96-ВР ), цього Закону, інших законів та інших\nнормативно-правових актів, прийнятих відповідно до цих законів.\nЯкщо міжнародним договором, згода на обов'язковість якого\nнадана Верховною Радою України, встановлено інші правила, ніж ті,\nщо їх містить цей Закон, то застосовуються правила міжнародного\nдоговору.\nТерміни \"товар\", \"ринок товару (товарний ринок)\", \"органи\nадміністративно-господарського управління та контролю\",\n\"конкуренція\", \"монопольне становище\", \"суб'єкт господарювання\" та\n\"інформація\" вживаються у цьому Законі у відповідних значеннях,\nвизначених Законом України \"Про обмеження монополізму та\nнедопущення недобросовісної конкуренції у підприємницькій\nдіяльності\".\nТермін \"органи влади\" вживається у значенні терміна \"органи\nдержавної влади\", визначеному Законом України \"Про обмеження\nмонополізму та недопущення недобросовісної конкуренції у\nпідприємницькій діяльності\".\n5. У частині другій статті 6 слово \"два\" замінити словом\n\"три\".\n6. Статтю 7 викласти в такій редакції:\n\" Стаття 7. Компетенція Антимонопольного комітету України\nАнтимонопольний комітет України відповідно до покладених на\nнього завдань:\nконтролює дотримання антимонопольного законодавства в процесі\nекономічної концентрації, зокрема, при створенні, реорганізації,\nліквідації суб'єктів господарювання, створенні об'єднань\nпідприємств, вступі одного або кількох суб'єктів господарювання в\nоб'єднання, при перетворенні органів влади, органів місцевого\nсамоврядування, органів адміністративно-господарського управління\nта контролю в об'єднання суб'єктів господарювання, придбанні чи\nнабутті будь-яким іншим способом у власність, одержанні в\nуправління (користування) часток (акцій, паїв), активів (майна) у\nвигляді цілісних майнових комплексів суб'єктів господарювання або\nїх структурних підрозділів, оренді цілісних майнових комплексів\nсуб'єктів господарювання або їх структурних підрозділів, набутті\nбудь-яким іншим способом контролю господарської діяльності;\nконтролює дотримання антимонопольного законодавства при\nздійсненні господарської діяльності суб'єктами господарювання та\nпри реалізації повноважень органами влади, органами місцевого\nсамоврядування, органами адміністративно-господарського управління\nта контролю щодо суб'єктів господарювання;\nрозглядає справи про порушення антимонопольного законодавства\nта приймає рішення за результатами розгляду в межах своїх\nповноважень;\nзвертається до суду чи арбітражного суду з позовами (заявами)\nу зв'язку з порушенням антимонопольного законодавства, надсилає\nправоохоронним органам матеріали про порушення законодавства, що\nмістять ознаки злочину;\nдає рекомендації та вносить пропозиції органам державної\nвлади, установам, органам місцевого самоврядування, суб'єктам\nгосподарювання та їх об'єднанням щодо проведення заходів,\nспрямованих на обмеження монополізму, розвиток підприємництва і\nконкуренції, запобігання порушенням антимонопольного\nзаконодавства;\nдає рекомендації органам влади, органам місцевого\nсамоврядування, органам адміністративно-господарського управління\nта контролю, суб'єктам господарювання щодо припинення дій\n(бездіяльності), що містять ознаки порушень антимонопольного\nзаконодавства, усунення причин цих порушень і умов, що їм\nсприяють, а після припинення порушення - про вжиття заходів по\nусуненню наслідків цих порушень у визначені Комітетом строки;\nбере участь у розробці та вносить у встановленому порядку\nпроекти актів законодавства, що регулюють питання розвитку\nконкуренції, конкурентної політики та демонополізації економіки;\nбере участь в укладанні міждержавних угод, розробці і\nреалізації міжнародних проектів та програм, а також здійснює\nспівробітництво з державними органами і неурядовими організаціями\nіноземних держав та міжнародними організаціями з питань, що\nналежать до компетенції Антимонопольного комітету України;\nузагальнює практику застосування антимонопольного\nзаконодавства, розробляє пропозиції щодо його удосконалення;\nзатверджує кошторис доходів і видатків Антимонопольного\nкомітету України та його територіальних відділень;\nрозробляє і організовує виконання заходів, спрямованих на\nзапобігання порушенням антимонопольного законодавства;\nсистематично інформує населення України про свою діяльність;\nздійснює інші дії щодо контролю за дотриманням\nантимонопольного законодавства в межах його повноважень\".\n7. Статтю 8 викласти в такій редакції:\n\" Стаття 8. Повноваження Антимонопольного комітету України\nАнтимонопольний комітет України в межах наданої йому\nкомпетенції має право:\nвизначати межі товарного ринку, а також монопольне становище\nсуб'єктів господарювання на ньому;\nвидавати суб'єктам господарювання обов'язкові для виконання\nрішення про припинення порушень антимонопольного законодавства та\nпро відновлення початкового становища, про примусовий поділ\nмонопольних утворень;\nвидавати органам влади, органам місцевого самоврядування,\nорганам адміністративно-господарського управління та контролю\nобов'язкові для виконання рішення про скасування або зміну\nприйнятих ними неправомірних актів, про припинення порушень і\nрозірвання укладених ними угод, що суперечать антимонопольному\nзаконодавству, забороняти або дозволяти створення монопольних\nутворень органами влади, органами місцевого самоврядування,\nорганами адміністративно-господарського управління та контролю, а\nтакож суб'єктами господарювання;\nвносити до органів влади обов'язкові для розгляду подання\nщодо скасування ліцензій, припинення операцій зовнішньоекономічної\nдіяльності суб'єктів господарювання у разі порушення ними\nантимонопольного законодавства;\nнакладати штрафи, застосовувати інші санкції у випадках,\nпередбачених законом;\nприймати нормативно-правові акти відповідно до його\nкомпетенції, зокрема, з питань антиконкурентних узгоджених дій,\nзловживань монопольним (домінуючим) становищем на ринку,\nдискримінації органами влади, органами місцевого самоврядування,\nорганами адміністративно-господарського управління та контролю,\nпровадження у заявах про надання дозволу на економічну\nконцентрацію суб'єктів господарювання, контролю за економічною\nконцентрацією суб'єктів господарювання, провадження у справах про\nпорушення антимонопольного законодавства, порядку виконання,\nперевірки, перегляду та оскарження рішень органів Антимонопольного\nкомітету України, а також недобросовісної конкуренції, обов'язкові\nдля виконання органами влади, органами місцевого самоврядування,\nорганами адміністративно-господарського управління та контролю,\nсуб'єктами господарювання, контролювати їх виконання, надавати\nроз'яснення щодо їх застосування;\nздійснювати інші дії, передбачені законодавством про\nАнтимонопольний комітет України.\nЗдійснення іншими органами державної влади повноважень\nАнтимонопольного комітету України у сфері державного контролю за\nдотриманням антимонопольного законодавства, передбачених частиною\nпершою цієї статті, не допускається\".\n8. Статтю 9 викласти в такій редакції:\n\" Стаття 9. Голова Антимонопольного комітету України\nГолова Антимонопольного комітету України призначається на\nпосаду та звільняється з посади Президентом України за згодою\nВерховної Ради України.\nСтрок повноважень Голови Антимонопольного комітету України\nстановить сім років.\nПісля закінчення строку повноважень Голова Антимонопольного\nкомітету України продовжує виконувати свої обов'язки до\nпризначення нового Голови.\nГолова Антимонопольного комітету України може бути звільнений\nз посади у разі вчинення ним злочину, грубого порушення службових\nобов'язків та у зв'язку з неможливістю виконання обов'язків за\nстаном здоров'я. Голова Антимонопольного комітету України має\nправо заявити про свою відставку Президенту України. Припинення\nповноважень Голови Комітету не тягне за собою складання\nповноважень державними уповноваженими Антимонопольного комітету\nУкраїни.\nЗамість Голови Антимонопольного комітету України,\nповноваження якого достроково припинено, має бути призначено\nнового Голову на строк, що залишився.\nГолова Антимонопольного комітету України:\nочолює Антимонопольний комітет України та спрямовує його\nдіяльність;\nвносить Прем'єр-міністру України пропозиції щодо призначення\nта звільнення з посад заступників Голови та державних\nуповноважених Антимонопольного комітету України;\nрозподіляє обов'язки між заступниками Голови та державними\nуповноваженими Антимонопольного комітету України;\nподає на затвердження Антимонопольному комітету України\nкошторис доходів і видатків Антимонопольного комітету України та\nйого територіальних відділень;\nє розпорядником бюджетних асигнувань на утримання і\nзабезпечення діяльності Антимонопольного комітету України;\nздійснює прийняття, переведення та звільнення працівників\nапарату Антимонопольного комітету України та його територіальних\nвідділень, застосовує заходи заохочення та накладає дисциплінарні\nстягнення на працівників апарату Комітету та його територіальних\nвідділень відповідно до закону;\nутворює територіальні відділення в межах кошторису, тимчасові\nадміністративні колегії Антимонопольного комітету України для\nрозгляду справ про порушення антимонопольного законодавства та\nінших питань відповідно до компетенції Комітету;\nвидає накази, розпорядження, положення, інструкції та інші\nакти, обов'язкові для працівників Антимонопольного комітету\nУкраїни та його територіальних відділень;\nпредставляє Антимонопольний комітет України у відносинах з\nорганами державної влади, органами місцевого самоврядування,\nорганами адміністративно-господарського управління та контролю,\nсуб'єктами господарювання, громадянами та об'єднаннями підприємців\nчи громадян;\nздійснює інші дії, передбачені законодавством про\nАнтимонопольний комітет України.\nГолова Антимонопольного комітету України на вимогу Верховної\nРади України, але не рідше одного разу на рік, звітує перед\nВерховною Радою України про діяльність Комітету.\nГолова Антимонопольного комітету України має статус\nдержавного уповноваженого, передбачений цим Законом\".\n9. Статтю 10 викласти в такій редакції:\n\" Стаття 10. Заступники Голови Антимонопольного комітету\nУкраїни\nЗаступників Голови Антимонопольного комітету України з числа\nдержавних уповноважених призначає на посади та звільняє з посад\nПрезидент України за поданням Прем'єр-міністра України, яке\nвноситься на підставі пропозицій Голови Антимонопольного комітету\nУкраїни.\nЗаступники Голови Антимонопольного комітету України виконують\nза дорученням Голови окремі його функції і заступають Голову\nКомітету у разі його відсутності або неможливості здійснення ним\nсвоїх повноважень.\nУ разі відсутності заступників обов'язки Голови\nАнтимонопольного комітету України виконує державний уповноважений\nАнтимонопольного комітету України\".\n10. Статтю 11 викласти в такій редакції:\n\" Стаття 11. Державні уповноважені Антимонопольного комітету\nУкраїни\nДержавні уповноважені Антимонопольного комітету України\nпризначаються на посади та звільняються з посад Президентом\nУкраїни за поданням Прем'єр-міністра України, яке вноситься на\nпідставі пропозицій Голови Антимонопольного комітету України.\nСтрок повноважень державних уповноважених Антимонопольного\nкомітету України становить сім років.\nПісля закінчення строку повноважень державний уповноважений\nАнтимонопольного комітету України продовжує виконувати свої\nобов'язки до призначення на цю посаду нового державного\nуповноваженого.\nЗамість державного уповноваженого, який достроково вибув зі\nскладу Комітету, має бути призначено нового державного\nуповноваженого на строк, що залишився.\nДержавні уповноважені не можуть призначатися більше ніж на\nдва строки підряд.\nДержавним уповноваженим може бути призначено громадянина\nУкраїни, який досяг тридцяти років, має вищу, як правило, юридичну\nчи економічну освіту, стаж роботи за фахом не менше п'яти років\nпротягом останніх десяти років.\nДержавні уповноважені є членами Антимонопольного комітету\nУкраїни як вищого колегіального органу.\nДержавні уповноважені очолюють або входять до складу\nадміністративних колегій, виконують інші обов'язки за дорученням\nГолови Антимонопольного комітету України\".\n11. У статті 12:\nу частинах першій та четвертій слова \"у Республіці Крим\"\nзамінити словами \"в Автономній Республіці Крим\";\nчастину п'яту після слова \"відділення\" доповнити словами\n\"особа, яка виконує його обов'язки\".\n12. У частині другій статті 13:\nабзац третій викласти в такій редакції:\n\"переглядає рішення державних уповноважених, адміністративних\nколегій, голів територіальних відділень Комітету\";\nу абзаці четвертому слова \"схвалює найважливіші відомчі\"\nзамінити словом \"приймає\";\nабзац п'ятий після слова \"розглядає\" доповнити словами \"та\nзатверджує\";\nдоповнити частину новим абзацом такого змісту:\n\"розглядає інші питання, віднесені до компетенції\nАнтимонопольного комітету України\".\n13. Частину першу статті 14 після слів \"антимонопольного\nзаконодавства\" доповнити словами \"та інших питань, віднесених до\nповноважень Комітету\".\n14. Статтю 16 викласти в такій редакції:\n\" Стаття 16. Права та обов'язки державного уповноваженого,\nголови територіального відділення\nАнтимонопольного комітету України\nДержавний уповноважений Антимонопольного комітету України для\nреалізації завдань, покладених на Комітет, має право:\nбезперешкодно входити на підприємства, в установи,\nорганізації за службовим посвідченням та мати доступ до документів\nта інших матеріалів, необхідних для проведення перевірки, якщо\nінше не передбачено законом;\nвимагати усних або письмових пояснень посадових осіб та\nгромадян;\nвимагати для перевірки дотримання антимонопольного\nзаконодавства необхідні документи та іншу інформацію;\nзалучати за погодженням з відповідними органами державної\nвлади, органами місцевого самоврядування, органами\nадміністративно-господарського управління та контролю,\nпідприємствами і об'єднаннями їх спеціалістів, депутатів місцевих\nрад для проведення перевірок та ревізій;\nскладати протоколи про адміністративні правопорушення;\nвідповідно до розподілу обов'язків розглядати справи про\nпорушення антимонопольного законодавства, заяви та справи про\nекономічну концентрацію та приймати рішення за результатами\nрозгляду;\nрозглядати справи про адміністративні правопорушення та\nнакладати адміністративні стягнення за порушення антимонопольного\nзаконодавства;\nпредставляти Комітет та його територіальні відділення без\nспеціальної довіреності в суді чи арбітражному суді;\nуповноважувати працівників апарату Комітету та працівників\nтериторіальних відділень здійснювати окремі повноваження,\nпередбачені абзацами другим - шостим частини першої цієї статті.\nДержавний уповноважений, голова територіального відділення\nАнтимонопольного комітету України зобов'язаний:\nвиконувати вимоги законодавства України, бути об'єктивним та\nнеупередженим при реалізації своїх повноважень;\nнаправляти органам влади, органам місцевого самоврядування,\nорганам адміністративно-господарського управління та контролю і\nсуб'єктам господарювання подання щодо порушень посадовими особами\nантимонопольного законодавства України.\nГолова територіального відділення Антимонопольного комітету\nУкраїни, особа, яка виконує його обов'язки, мають права,\nпередбачені абзацами другим - восьмим частини першої цієї статті,\nа також мають право представляти територіальне відділення без\nспеціальної довіреності в суді чи арбітражному суді.\nГолова територіального відділення може уповноважувати своїх\nзаступників здійснювати окремі повноваження, передбачені у частині\nтретій цієї статті. Голова територіального відділення, особа, яка\nвиконує його обов'язки, можуть уповноважувати працівників\nтериторіального відділення здійснювати повноваження, передбачені в\nабзацах другому - шостому частини першої цієї статті.\nБез згоди Антимонопольного комітету України державний\nуповноважений, голова територіального відділення не може входити\nдо складу комісій, комітетів та інших органів, що створюються\nорганами державної влади, органами місцевого самоврядування,\nорганами адміністративно-господарського управління та контролю.\nРобота за сумісництвом державних уповноважених та голів\nтериторіальних відділень Антимонопольного комітету України (крім\nнаукової, викладацької та творчої діяльності), а також здійснення\nними підприємницької діяльності забороняється\".\n15. У статті 18:\nу частині першій слова \"законодавством України про працю\"\nзамінити словом \"законом\";\nчастину третю виключити.\nУ зв'язку з цим частину четверту вважати відповідно частиною\nтретьою;\nу частині третій слова \"чинним законодавством України\"\nзамінити словом \"законом\".\n16. У частині другій статті 19 слова \"за винятком випадків,\nпередбачених чинним законодавством\" виключити.\n17. Статтю 20 викласти в такій редакції:\n\" Стаття 20. Відносини Антимонопольного комітету України\nз органами державної влади, органами\nмісцевого самоврядування, органами\nадміністративно-господарського управління та\nконтролю, засобами масової інформації та\nгромадськими організаціями\nУ питаннях розвитку конкуренції та демонополізації економіки\nАнтимонопольний комітет України та його територіальні відділення\nвзаємодіють з органами державної влади, органами місцевого\nсамоврядування, органами адміністративно-господарського управління\nта контролю.\nАнтимонопольний комітет України та його територіальні\nвідділення взаємодіють із засобами масової інформації та\nгромадськими організаціями у роботі по запобіганню порушенням\nантимонопольного законодавства.\nОргани влади, органи місцевого самоврядування, органи\nадміністративно-господарського управління та контролю зобов'язані\nпогоджувати з Антимонопольним комітетом України рішення, які\nможуть призвести до обмеження чи спотворення конкуренції на\nвідповідних ринках, а також одержувати згоду Комітету на\nстворення, реорганізацію, ліквідацію суб'єктів господарювання,\nстворення об'єднань підприємств, при перетворенні органів влади,\nорганів місцевого самоврядування, органів\nадміністративно-господарського управління та контролю в об'єднання\nу випадках, передбачених законодавством про Антимонопольний\nкомітет України\".\n18. Статтю 21 викласти в такій редакції:\n\" Стаття 21. Повідомлення про порушення антимонопольного\nзаконодавства\nОргани державної влади, органи місцевого самоврядування,\nоргани адміністративно-господарського управління та контролю, їх\nпосадові особи зобов'язані передавати Антимонопольному комітету\nУкраїни та його територіальним відділенням відомості, що можуть\nсвідчити про порушення антимонопольного законодавства\".\n19. У частині другій статті 23 слова \"громадян, підприємців\"\nзамінити словами \"фізичних та юридичних осіб\".\n20. У статті 24:\nу частині другій слова \"на підприємців\" виключити;\nчастину третю виключити.\nУ зв'язку з цим частину четверту вважати відповідно частиною\nтретьою;\nчастину третю викласти в такій редакції:\n\"Антимонопольний комітет України публікує в засобах масової\nінформації повідомлення про прийняті рішення та свою діяльність\".\n21. Абзаци третій - п'ятий статті 25 замінити абзацами\nтретім - шостим такого змісту:\n\"стягнення не сплачених у добровільному порядку штрафів та\nпені;\nприпинення суб'єктами господарювання порушення\nантимонопольного законодавства;\nзобов'язання виконати рішення Антимонопольного комітету\nУкраїни;\nз інших підстав, передбачених законом\".\n22. Статтю 27 викласти в такій редакції:\n\" Стаття 27. Структура, гранична чисельність, штатний розпис,\nумови оплати праці, матеріально-побутового та\nіншого забезпечення\nСтруктура, гранична чисельність працівників, штатний розпис\nАнтимонопольного комітету України та його територіальних відділень\nзатверджується Головою Антимонопольного комітету України в межах\nвидатків згідно з кошторисом доходів і видатків.\nОплата праці, матеріально-побутове забезпечення, транспортне\nта медичне обслуговування, надання соціальних гарантій Голові\nАнтимонопольного комітету України здійснюються на умовах і в\nпорядку, визначених законодавством для міністрів; першому\nзаступнику Голови - для перших заступників міністрів; заступникам\nГолови та державним уповноваженим Антимонопольного комітету\nУкраїни - для заступників міністрів; іншим працівникам\nцентрального апарату Антимонопольного комітету України - для\nвідповідних категорій спеціалістів міністерств; голові\nтериторіального відділення Антимонопольного комітету України в\nАвтономній Республіці Крим і його заступникам - відповідно для\nзаступника Голови Ради Міністрів та міністрів Автономної\nРеспубліки Крим; головам обласних, Київського та Севастопольського\nміських територіальних відділень Антимонопольного комітету\nУкраїни - відповідно для заступників голів обласних, Київської та\nСевастопольської міських державних адміністрацій; заступникам\nголів територіальних відділень в областях, містах Києві та\nСевастополі - відповідно для начальників управлінь, самостійних\nвідділів обласних, Київської та Севастопольської міських державних\nадміністрацій; іншим працівникам територіальних відділень -\nвідповідно для спеціалістів міністерств Автономної Республіки\nКрим, управлінь, самостійних відділів обласних, Київської та\nСевастопольської міських державних адміністрацій. При цьому\nпосадові оклади працівників Антимонопольного комітету України та\nйого територіальних відділень, службові обов'язки яких полягають у\nбезпосередньому виконанні функцій, визначених статтею 2 Закону\nУкраїни \"Про державний захист працівників суду і правоохоронних\nорганів\" ( 3781-12 ), встановлюються на тридцять відсотків вище\nвідповідних окладів державних службовців.\nУмови оплати праці працівників Антимонопольного комітету\nУкраїни та його територіальних відділень встановлюються Кабінетом\nМіністрів України відповідно до закону\".\n23. У статті 28:\nчастини першу - третю замінити частинами першою - п'ятою\nтакого змісту:\n\"Фінансування Антимонопольного комітету України та його\nтериторіальних відділень здійснюється за рахунок коштів загального\nта спеціального фондів державного бюджету.\nОбсяг асигнувань з державного бюджету на утримання\nАнтимонопольного комітету України та його територіальних\nвідділень, у тому числі розмір видатків на оплату праці їх\nпрацівників щорічно встановлюється Верховною Радою України окремим\nрядком під час затвердження державного бюджету.\nФінансування витрат на утримання Антимонопольного комітету\nУкраїни та його територіальних відділень відбувається шляхом\nперерахування Головним управлінням Державного казначейства України\nна їх поточні бюджетні рахунки коштів загального фонду державного\nбюджету відповідно до нормативу перерахувань. Розмір цього\nнормативу встановлюється Верховною Радою України під час\nзатвердження державного бюджету на черговий рік.\nКошти від сплати зборів за подання заяв про надання згоди на\nстворення, реорганізацію, ліквідацію суб'єктів господарювання, а\nтакож кошти від сплати штрафів, накладених за порушення\nантимонопольного законодавства, та пені за прострочення їх сплати\nзараховуються до доходів спеціального фонду державного бюджету на\nспеціальний рахунок, не підлягають вилученню та використовуються\nза цільовим призначенням на фінансування діяльності\nАнтимонопольного комітету України та його територіальних відділень\nу порядку та в межах, визначених законом про державний бюджет.\nКошторис доходів і видатків Антимонопольного комітету України\nта його територіальних відділень, у тому числі обсяг асигнувань на\nутримання Антимонопольного комітету України та його територіальних\nвідділень матеріально-побутового забезпечення, транспортного та\nмедичного обслуговування, забезпечення соціальних гарантій та\nрозмір фонду оплати праці працівників Комітету та його\nтериторіальних відділень, затверджується Антимонопольним комітетом\nУкраїни за поданням Голови Антимонопольного комітету України\".\nУ зв'язку з цим частину четверту вважати відповідно частиною\nшостою.\n24. Статтю 29 доповнити новими частинами другою - п'ятою\nтакого змісту:\n\"Життя і здоров'я працівників Антимонопольного комітету\nУкраїни та його територіальних відділень, службові обов'язки яких\nполягають у безпосередньому виконанні функцій, визначених статтею\n2 Закону України \"Про державний захист працівників суду і\nправоохоронних органів\" ( 3781-12 ), підлягають обов'язковому\nдержавному страхуванню за рахунок коштів державного бюджету на\nсуму п'ятирічної заробітної плати за їх останньою посадою.\nУ разі заподіяння зазначеним особам у зв'язку з виконанням\nслужбових обов'язків каліцтва, поранення, контузії, травми,\nзахворювання чи іншого стійкого ушкодження здоров'я, що виключає\nможливість продовження професійної діяльності, їм виплачується\nстрахова сума у розмірі від річної до п'ятирічної заробітної плати\nза їх останньою посадою (залежно від ступеня втрати\nпрацездатності), а у разі загибелі (смерті) працівника внаслідок\nтілесного чи іншого ушкодження здоров'я, пов'язаного з виконанням\nслужбових обов'язків, сім'ї загиблого виплачується страхова сума у\nрозмірі п'ятирічної заробітної плати за його останньою посадою.\nЗбитки, завдані знищенням або пошкодженням майна працівнику\nАнтимонопольного комітету України чи працівнику територіального\nвідділення або членам його сім'ї у зв'язку з виконанням ним\nслужбових обов'язків, відшкодовуються в установленому законом\nпорядку в повному обсязі за рахунок коштів державного бюджету з\nнаступним стягненням цієї суми з винних осіб.\nПорядок та умови обов'язкового державного страхування і\nперелік посад, які підлягають обов'язковому державному\nстрахуванню, визначаються Кабінетом Міністрів України\".\n25. Доповнити Закон новою статтею 29-1 такого змісту:\n\" Стаття 29-1. Соціальні гарантії для Голови, його заступників\nта державних уповноважених Антимонопольного\nкомітету України\nГолові Антимонопольного комітету України, його заступникам та\nдержавним уповноваженим після закінчення строку їх повноважень\nнадається попередня робота (посада), місце навчання, а у разі\nнеможливості (ліквідація підприємства, установи, організації) - їм\nнадається рівноцінна робота на іншому підприємстві, в установі,\nорганізації або вони зараховуються до резерву кадрів державної\nслужби Антимонопольного комітету України за посадою, що відповідає\nїх професійному рівню, з урахуванням рангу державного службовця.\nНа період працевлаштування за колишніми Головою, його заступниками\nта державними уповноваженими Антимонопольного комітету України\nзберігається середньомісячний заробіток, але не більше одного\nроку.\nПорядок виплати зазначених коштів визначається Кабінетом\nМіністрів України.\nПоложення цієї статті застосовуються, якщо вони не погіршують\nрівень соціальних гарантій, які випливають із статті 27 цього\nЗакону\".\n26. У статті 30 слова \"Президією Верховної Ради України\"\nзамінити словами \"Президентом України\".\n27. У тексті Закону слова \"центральні та місцеві органи\nдержавної виконавчої влади\", \"органи місцевого та регіонального\nсамоврядування\" в усіх відмінках замінити словами \"органи влади,\nоргани адміністративно-господарського управління та контролю\",\n\"органи місцевого самоврядування\" у відповідних відмінках;\nслова \"місцеві Ради народних депутатів\" у всіх відмінках\nзамінити словами \"місцеві ради\" у відповідних відмінках;\nслова \"чинне законодавство\", \"чинне законодавство України\" у\nвсіх відмінках замінити словами \"законодавство\", \"законодавство\nУкраїни\" у відповідних відмінках;\nслова \"підприємець\", \"господарюючий суб'єкт\" у всіх відмінках\nзамінити словами \"суб'єкт господарювання\" у відповідних відмінках;\nслова \"підприємці\", \"господарюючі суб'єкти\" в усіх відмінках\nзамінити словами \"суб'єкти господарювання\" у відповідних\nвідмінках;\nслова \"державна виконавча влада\" в усіх відмінках замінити\nсловами \"виконавча влада\" у відповідних відмінках.\nII. Прикінцеві положення\n1. Цей Закон набирає чинності з дня його опублікування.\n2. Абзац восьмий частини першої статті 16 цього Закону\nнабирає чинності з дня внесення відповідних змін до Кодексу\nУкраїни про адміністративні правопорушення ( 80731-10 , 80732-10 ).\n3. Строк повноважень державних уповноважених\nАнтимонопольного комітету України, призначених після закінчення\nстроку повноважень першого складу Антимонопольного комітету\nУкраїни, затвердженого Постановою Верховної Ради України від\n23 грудня 1993 року \"Про склад Антимонопольного комітету України\"\n( 3774-12 ), починається з 1 липня 2001 року і становить:\nдля трьох державних уповноважених, у тому числі одного\nзаступника Голови Комітету, - три роки;\nдля чотирьох державних уповноважених, у тому числі двох\nзаступників Голови Комітету, - п'ять років;\nдля Голови та трьох державних уповноважених, у тому числі\nпершого заступника Голови Комітету, - сім років.\n\nПрезидент України Л.КУЧМА\n\nм. Київ, 13 липня 2000 року\nN 1907-III\n\nПро внесення змін до Закону України \"Про Антимонопольний комітет України\"\nЗакон України від 13.07.2000 № 1907-III\n\nПрийняття від 13.07.2000\nПостійна адреса:\nhttps://zakon.rada.gov.ua/go/1907-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}