{
  "id": "ua-law-749-15",
  "type": "statute",
  "title": "Закон України (749-15)",
  "title_en": "",
  "short_name": "749-15",
  "status": "in_force",
  "issued_date": "2003-05-15",
  "url": "https://zakon.rada.gov.ua/laws/show/749-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Кодексу України про\nадміністративні правопорушення щодо встановлення\nвідповідальності за порушення законодавства в\nгалузі державного експортного контролю\n( Відомості Верховної Ради України (ВВР), 2003, N 30, ст.242 )\n\nВерховна Рада України п о с т а н о в л я є :\nI. Внести до Кодексу України про адміністративні\nправопорушення ( 80731-10 , 80732-10 ) (Відомості Верховної Ради\nУРСР, 1984 р., додаток до N 51, ст. 1122) такі зміни:\n1. Доповнити Кодекс статтями 188-17 і 212-4 такого змісту:\n\" Стаття 188-17 . Невиконання законних вимог посадових осіб\nспеціально уповноваженого органу виконавчої\nвлади з питань державного експортного\nконтролю\nНевиконання законних вимог посадових осіб спеціально\nуповноваженого органу виконавчої влади з питань державного\nекспортного контролю щодо усунення порушень законодавства в галузі\nдержавного експортного контролю або створення перешкод для\nвиконання покладених на них обов'язків -\nтягне за собою накладення штрафу на громадян від п'ятнадцяти\nдо двадцяти неоподатковуваних мінімумів доходів громадян і на\nпосадових осіб - від двадцяти до п'ятдесяти неоподатковуваних\nмінімумів доходів громадян\".\n\" Стаття 212-4. Порушення законодавства в галузі державного\nекспортного контролю\nПорушення законодавства в галузі державного експортного\nконтролю, а саме:\n1) проведення переговорів, пов'язаних з укладанням\nзовнішньоекономічних договорів (контрактів) стосовно здійснення\nекспорту товарів військового призначення, а також товарів\nподвійного використання, на поставки яких до відповідної іноземної\nдержави встановлено часткове ембарго, без отримання відповідного\nпозитивного висновку спеціально уповноваженого органу виконавчої\nвлади з питань державного експортного контролю;\n2) неподання або несвоєчасне подання спеціально\nуповноваженому органу виконавчої влади з питань державного\nекспортного контролю звітів та відповідних документів про підсумки\nпроведення переговорів, зазначених у пункті 1 цієї статті, а також\nпро фактично здійснені міжнародні передачі товарів військового\nпризначення та подвійного використання на підставі отриманих\nдозволів чи висновків, а також про використання цих товарів у\nзаявлених цілях;\n3) навмисне знищення документів, пов'язаних з укладанням чи\nвиконанням зовнішньоекономічних договорів (контрактів) стосовно\nздійснення міжнародних передач товарів військового призначення та\nподвійного використання, на підставі яких були отримані дозволи,\nвисновки чи міжнародні імпортні сертифікати, до закінчення строку\nїх зберігання, передбаченого законом, -\nтягне за собою накладення штрафу на громадян від п'ятнадцяти\nдо двадцяти неоподатковуваних мінімумів доходів громадян і на\nпосадових осіб - від двадцяти до п'ятдесяти неоподатковуваних\nмінімумів доходів громадян\".\n2. Статтю 221 та частину першу статті 294 після цифр \" 188-16 \"\nдоповнити цифрами \" 188-17 \", а після цифр \"212-3\" доповнити цифрами\n\"212-4\".\n3. Пункт 1 частини першої статті 255 доповнити абзацом такого\nзмісту:\n\"спеціально уповноваженого органу виконавчої влади з питань\nдержавного експортного контролю (статті 188-17 , 212-4)\".\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 15 травня 2003 року\nN 749-IV\n\nПро внесення змін до Кодексу України про адміністративні правопорушення щодо встановлення відповідальності за порушення законодавства в галузі державного експортного контролю\nЗакон України від 15.05.2003 № 749-IV\n\nПрийняття від 15.05.2003\nПостійна адреса:\nhttps://zakon.rada.gov.ua/go/749-15\nЗаконодавство України\nстаном на 22.02.2026\n\nчинний"
    }
  ],
  "definitions": []
}