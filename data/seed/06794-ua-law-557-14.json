{
  "id": "ua-law-557-14",
  "type": "statute",
  "title": "Закон України (557-14)",
  "title_en": "",
  "short_name": "557-14",
  "status": "in_force",
  "issued_date": "1999-03-24",
  "url": "https://zakon.rada.gov.ua/laws/show/557-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законодавчих актів\nУкраїни стосовно військової інспекції безпеки\nдорожнього руху\n( Відомості Верховної Ради України (ВВР), 1999, N 19, ст.173 )\nВерховна Рада України п о с т а н о в л я є :\nI. Внести зміни до таких законодавчих актів України:\n1. У частині шостій статті 14 Закону України \"Про дорожній\nрух\" ( 3353-12 ) (Відомості Верховної Ради України, 1993 р., N 31,\nст. 338) слова \"військової автомобільної інспекції\" замінити\nсловами \"військової інспекції безпеки дорожнього руху\".\n2. У Кодексі України про адміністративні правопорушення\n( 80731-10 , 80732-10 ) (Відомості Верховної Ради УРСР, 1984 р.,\nдодаток до N 51, ст. 1122):\n1) доповнити статтю 15 частиною четвертою такого змісту:\n\"При порушенні правил дорожнього руху водіями транспортних\nзасобів Збройних Сил України або інших утворених відповідно до\nзаконів України військових формувань - військовослужбовцями\nстрокової служби штраф як адміністративне стягнення до них не\nзастосовується. До зазначених осіб як захід адміністративного\nстягнення застосовується попередження\";\n2) доповнити Кодекс статтею 235-1 такого змісту:\n\" Стаття 235-1. Військова інспекція безпеки дорожнього руху\nМіністерства оборони України\nВійськова інспекція безпеки дорожнього руху Міністерства\nоборони України розглядає справи про вчинені водіями транспортних\nзасобів Збройних Сил України, інших утворених відповідно до\nзаконів України військових формувань - військовослужбовцями\nі військовозобов'язаними, призваними на збори, правопорушення,\nпередбачені частинами першою і другою статті 121, статтею 121-1,\nчастинами першою, другою і третьою статті 122, статтею 122-3,\nчастинами першою і другою статті 123, статтею 125, частиною другою\nстатті 132, частиною четвертою статті 133 цього Кодексу.\nВід імені військової інспекції безпеки дорожнього руху\nМіністерства оборони України розглядати справи про адміністративні\nправопорушення мають право начальники головної військової\nінспекції безпеки дорожнього руху, військових інспекцій безпеки\nдорожнього руху оперативних командувань, військових інспекцій\nбезпеки дорожнього руху гарнізонів, їх заступники, голови\nвійськових кваліфікаційних комісій, а також офіцери, прапорщики і\nмічмани, яких призначено у встановленому порядку позаштатними\nначальниками військових інспекцій безпеки дорожнього руху\nгарнізонів.\nПосадова особа військової інспекції безпеки дорожнього руху,\nрозглянувши справу про зазначені у частині першій цієї статті\nправопорушення, може накласти на винних адміністративне стягнення\nу вигляді попередження або передати матеріали про ці\nправопорушення відповідним командирам (начальникам) для вирішення\nпитання про притягнення винних до відповідальності за\nДисциплінарним статутом Збройних Сил України.\nПротоколи про вчинені водіями транспортних засобів Збройних\nСил України, інших утворених відповідно до законодавства України\nвійськових формувань - військовослужбовцями і\nвійськовозобов'язаними, призваними на збори, порушення правил\nдорожнього руху, за які може бути накладено адміністративне\nстягнення у вигляді позбавлення права керування транспортним\nзасобом, разом із вилученим у водія посвідченням передаються\nвійськовою інспекцією безпеки дорожнього руху в порядку,\nвстановленому Міністерством оборони України і Міністерством\nвнутрішніх справ України і погодженому з іншими утвореними\nвідповідно до законів України військовими формуваннями, до\nДержавної автомобільної інспекції Міністерства внутрішніх справ\nУкраїни.\nМатеріали про вчинені військовослужбовцями і\nвійськовозобов'язаними, призваними на збори, порушення,\nпередбачені статтями 126, 128, 128-1, частинами першою і другою\nстатті 129 цього Кодексу, передаються військовою інспекцією\nбезпеки дорожнього руху відповідним командирам (начальникам) для\nвирішення питання про притягнення винних до відповідальності за\nДисциплінарним статутом Збройних Сил України.\nПорядок передачі матеріалів про порушення правил дорожнього\nруху для вирішення питання відповідними командирами (начальниками)\nпро притягнення винних до дисциплінарної відповідальності\nвстановлюється Міністерством оборони України за погодженням з\nкерівниками (командувачами) інших утворених відповідно до законів\nУкраїни військових формувань\";\n3) у пункті 8 частини другої статті 255 слова і цифри\n\"військової автомобільної інспекції\", \"частина друга статті 122,\nстатті 122-1, 123, частина перша статті 124, частина перша статті\n130\" замінити відповідно словами і цифрами \"військової інспекції\nбезпеки дорожнього руху\", \"частина четверта статті 122, статті\n122-1, 122-2, частина третя статті 123, стаття 124, частини перша\nі друга статті 130, частина перша статті 132\";\n4) у пункті 4 частини другої статті 262 слова \"військової\nавтомобільної інспекції\" замінити словами \"військової інспекції\nбезпеки дорожнього руху\", а слова \"Збройних Сил СРСР\" замінити\nсловами \"Збройних Сил України чи інших утворених відповідно до\nзаконів України військових формувань\";\n5) у пункті 5 частини першої статті 288 слова \"військової\nавтомобільної інспекції\" замінити словами \"військової інспекції\nбезпеки дорожнього руху\", а слова \"винесену на підставі статті 125\nцього Кодексу\" виключити.\nII. Цей Закон набирає чинності з дня його опублікування.\n\nПрезидент України Л.КУЧМА\n\nм. Київ, 24 березня 1999 року\nN 557-XIV\n\nПро внесення змін до деяких законодавчих актів України стосовно військової інспекції безпеки дорожнього руху\nЗакон України від 24.03.1999 № 557-XIV\n\nПрийняття від 24.03.1999\nПостійна адреса:\nhttps://zakon.rada.gov.ua/go/557-14\nЗаконодавство України\nстаном на 22.02.2026\n\nчинний"
    }
  ],
  "definitions": []
}