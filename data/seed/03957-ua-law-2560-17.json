{
  "id": "ua-law-2560-17",
  "type": "statute",
  "title": "Закон України (2560-17)",
  "title_en": "",
  "short_name": "2560-17",
  "status": "in_force",
  "issued_date": "2010-09-23",
  "url": "https://zakon.rada.gov.ua/laws/show/2560-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі нижченаведені терміни вживаються в такому\nзначенні:\n1) виконавці оборонного замовлення (далі - виконавці) -\nсуб'єкти господарської діяльності України незалежно від форми\nвласності, що мають ліцензії (дозволи) на провадження відповідних\nвидів господарської діяльності у випадках, передбачених законом,\nотримані згідно із законодавством, та іноземні суб'єкти\nгосподарської діяльності, з якими укладено державний контракт з\nоборонного замовлення на постачання (закупівлю) продукції,\nвиконання робіт та надання послуг за результатами конкурсного\nвідбору (за винятком укладення державних контрактів із суб'єктами\nгосподарської діяльності, які є єдиними в Україні виробниками);\n2) співвиконавці оборонного замовлення\n(далі - співвиконавці) - суб'єкти господарської діяльності України\nнезалежно від їх форми власності, що мають ліцензії (дозволи) на\nпровадження відповідних видів господарської діяльності, отримані\nзгідно із законодавством, які беруть участь у виконанні оборонного\nзамовлення на підставі відповідних договорів (контрактів),\nукладених з виконавцями;\n3) державне оборонне замовлення (далі - оборонне\nзамовлення) - засіб державного регулювання економіки для\nзадоволення наукових та матеріально-технічних потреб із\nзабезпечення національної безпеки і оборони шляхом планування\nобсягу фінансових ресурсів, визначення видів та обсягів продукції,\nробіт і послуг, а також укладення з виконавцями державних\nконтрактів на постачання (закупівлю) продукції, робіт і послуг;\n4) державний контракт з оборонного замовлення (далі -\nдержавний контракт) - договір, укладений у письмовій формі\nдержавним замовником від імені держави з виконавцем відповідно до\nзатверджених основних показників оборонного замовлення, в якому\nвизначаються економічні та правові зобов'язання сторін, порядок\nрегулювання їхніх господарських відносин;\n5) державні замовники з оборонного замовлення (далі -\nдержавні замовники) - визначені Кабінетом Міністрів України\nцентральні органи виконавчої влади, інші державні органи - головні\nрозпорядники бюджетних коштів;\n6) орієнтовні показники обсягів оборонного замовлення -\nскладова основних показників оборонного планування: орієнтовні\nобсяги фінансових ресурсів держави для постачання (закупівлі)\nпродукції, робіт і послуг за оборонним замовленням відповідно до\nрозрахункових потреб, визначених державними замовниками;\n7) основні показники оборонного замовлення - затверджені\nКабінетом Міністрів України перелік (номенклатура) та обсяги\nпродукції, робіт і послуг, що постачаються (закуповуються), а\nтакож обсяг коштів, передбачених на такі цілі в межах установлених\nбюджетних асигнувань, визначених законом про Державний бюджет\nУкраїни на відповідний бюджетний період для кожного державного\nзамовника;\n8) послуги оборонного призначення - послуги, пов'язані із\nзабезпеченням життєдіяльності об'єктів і споруд оборонного та\nспеціального призначення, експлуатацією та використанням продукції\nоборонного призначення;\n9) продукція оборонного призначення - озброєння, військова та\nспеціальна техніка, військова зброя і боєприпаси, спеціальні\nкомплектувальні вироби для їх виготовлення та експлуатації,\nматеріали та обладнання, спеціально призначені для їх розроблення,\nвиготовлення або використання, спеціальні технічні засоби;\n10) роботи оборонного призначення:\nфундаментальні наукові дослідження для задоволення потреб із\nзабезпечення національної безпеки і оборони;\nнауково-дослідні та дослідно-конструкторські роботи або їх\nокремі етапи із створення, модернізації, утилізації продукції\nоборонного призначення, розроблення спеціальних технологій,\nматеріалів та стандартів;\nбудівництво об'єктів і споруд оборонного та спеціального\nпризначення;\nстворення нових та нарощення існуючих виробничих потужностей\nдля виготовлення продукції оборонного призначення;\nроботи з мобілізаційної підготовки;\nремонт, модифікація, модернізація, утилізація та знищення\nпродукції оборонного призначення;\nформування та ведення страхового фонду документації на\nозброєння, військову та спеціальну техніку, інше військове майно,\nоб'єкти і споруди оборонного та спеціального призначення."
    },
    {
      "provision_ref": "art2",
      "section": "2",
      "title": "Стаття 2. Правова основа оборонного замовлення",
      "content": "1. Правовою основою оборонного замовлення є Конституція\nУкраїни ( 254к/96-ВР ), Цивільний кодекс України ( 435-15 ),\nГосподарський кодекс України ( 436-15 ), закони України \"Про\nорганізацію оборонного планування\" ( 2198-15 ), \"Про здійснення\nдержавних закупівель\" ( 2289-17 ), \"Про державне замовлення для\nзадоволення пріоритетних державних потреб\" ( 493/95-ВР ) та інші\nзаконодавчі акти України.\nСтаття 3. Уповноважений орган з питань координації\nоборонного замовлення\n1. Координацію діяльності з реалізації оборонного замовлення\nздійснює визначений Кабінетом Міністрів України уповноважений\nцентральний орган виконавчої влади (далі - уповноважений орган).\n2. Уповноважений орган:\nготує з урахуванням пропозицій державних замовників проект\nосновних показників оборонного замовлення на відповідний бюджетний\nперіод та подає його в установленому порядку на розгляд Кабінету\nМіністрів України;\nкоординує і контролює діяльність державних замовників під час\nрозміщення оборонного замовлення та виконання державних\nконтрактів;\nнадає методичну та консультаційну допомогу державним\nзамовникам щодо організації здійснення процедур закупівлі;\nотримує від державних замовників звіт про результати\nздійснення процедур закупівлі, укладення та виконання державних\nконтрактів;\nінформує в установлені строки Кабінет Міністрів України про\nхід виконання оборонного замовлення;\nустановлює строки подання державними замовниками пропозицій\nдо проекту основних показників оборонного замовлення, інформації\nпро укладені державні контракти та хід їх виконання;\nрозробляє проекти нормативно-правових актів з питань\nоборонного замовлення."
    },
    {
      "provision_ref": "art4",
      "section": "4",
      "title": "Стаття 4. Державний замовник",
      "content": "1. Державний замовник:\nздійснює планування оборонного замовлення;\nготує і подає уповноваженому органу у визначений ним строк\nпропозиції до проекту основних показників оборонного замовлення на\nвідповідний бюджетний період;\nукладає державні контракти з виконавцями;\nорганізовує та здійснює процедури закупівлі;\nзабезпечує фінансування відповідно до умов державних\nконтрактів;\nздійснює контроль за цільовим використанням бюджетних коштів,\nвиділених на виконання оборонного замовлення відповідно до умов\nдержавних контрактів;\nздійснює контроль за ходом виконання робіт (на окремих етапах\nта в цілому) згідно з оборонним замовленням;\nорганізовує та бере участь у проведенні державних та інших\nвипробувань зразків продукції оборонного призначення;\nнадає виконавцеві технічне завдання та погоджує з ним\nпрограму (техніко-економічні показники) або тематику робіт;\nприймає поставлену (виготовлену) продукцію, виконані роботи\n(у тому числі конструкторську документацію) і надані послуги;\nзвітує перед уповноваженим органом та спеціально\nуповноваженим центральним органом виконавчої влади в галузі\nстатистики про укладення державних контрактів, результати їх\nвиконання і використання бюджетних коштів;\nпланує та контролює роботу з формування страхового фонду\nдокументації;\nвизначає спільно з виконавцями порядок залучення до виконання\nоборонного замовлення співвиконавців."
    },
    {
      "provision_ref": "art5",
      "section": "5",
      "title": "Стаття 5. Виконавець оборонного замовлення",
      "content": "1. Виконавець оборонного замовлення:\nпостачає продукцію, виконує роботи та надає послуги\nвідповідно до умов державного контракту;\nзабезпечує відповідність виготовлених зразків продукції\nоборонного призначення вимогам державного замовника;\nзабезпечує державному замовникові належні умови для\nздійснення контролю за виконанням оборонного замовлення;\nзвітує про виконання оборонного замовлення перед органами\nдержавної статистики;\nзабезпечує надання документації для виготовлення документів\nстрахового фонду документації;\nзалучає, у разі необхідності, до виконання оборонного\nзамовлення співвиконавців та забезпечує авансування і оплату\nвиконання замовлення згідно з умовами укладеного договору\n(контракту) відповідно до вимог чинного законодавства."
    },
    {
      "provision_ref": "art6",
      "section": "6",
      "title": "Стаття 6. Планування та формування оборонного замовлення",
      "content": "1. Планування оборонного замовлення є складовою системи\nпланування розвитку Воєнної організації держави, що здійснюється\nвідповідно до Закону України \"Про організацію оборонного\nпланування\" ( 2198-15 ).\n2. Державні замовники за довгострокового та\nсередньострокового оборонного планування розробляють орієнтовні\nпоказники обсягів оборонного замовлення з урахуванням орієнтовних\nобсягів фінансових ресурсів, необхідних для здійснення заходів,\nвиконання завдань та досягнення показників, визначених державними\nцільовими програмами, іншими основоположними документами\nоборонного планування.\n3. За короткострокового оборонного планування державні\nзамовники готують і подають пропозиції до проекту основних\nпоказників оборонного замовлення на:\nнаступний бюджетний період з урахуванням видатків,\nпередбачених для потреб забезпечення національної безпеки і\nоборони у проекті закону про Державний бюджет України на наступний\nбюджетний період;\nдругий наступний бюджетний період з урахуванням орієнтовних\nпоказників обсягів оборонного замовлення, визначених для такого\nперіоду.\n4. Державні замовники погоджують з Міністерством оборони\nУкраїни пропозиції щодо виконання робіт з розроблення нових видів\nозброєння, військової техніки та військової зброї, їх складових\nчастин, а також модернізації зазначеної продукції оборонного\nпризначення з метою уникнення дублювання таких робіт.\nДержавні замовники погоджують з центральними органами\nвиконавчої влади, до сфери управління яких належать підприємства\nоборонно-промислового комплексу, пропозиції щодо виконання робіт\nоборонного призначення з метою максимального використання\nнауково-виробничого потенціалу підприємств оборонно-промислового\nкомплексу України.\n5. Проект основних показників оборонного замовлення на\nнаступний бюджетний період готує уповноважений орган з урахуванням\nпропозицій державних замовників у встановленому законодавством\nпорядку.\nУ проекті основних показників оборонного замовлення\nвраховуються пропозиції щодо постачання (закупівлі) продукції,\nробіт і послуг:\nнеобхідних для здійснення заходів, виконання завдань та\nдосягнення показників, визначених державними цільовими програмами,\nіншими документами планування розвитку Збройних Сил України, інших\nвійськових формувань, правоохоронних органів та\nоборонно-промислового комплексу у відповідному бюджетному періоді;\nнеобхідних для виконання покладених на державних замовників\nзавдань;\nвизначених Кабінетом Міністрів України як такі, що мають\nособливо важливе значення для забезпечення національної безпеки і\nоборони відповідно до Основних напрямів урядової політики в\nекономічній та соціальній сфері на відповідний рік.\n6. Кабінет Міністрів України затверджує основні показники\nоборонного замовлення після прийняття Верховною Радою України\nДержавного бюджету України на відповідний бюджетний період.\nУ разі потреби Кабінет Міністрів України здійснює коригування\nосновних показників оборонного замовлення в межах видатків,\nзатверджених Державним бюджетом України.\nНе дозволяється державному замовнику перерозподіляти на інші\nпотреби видатки державного бюджету, передбачені на виконання\nоборонного замовлення.\n7. Порядок планування, формування, особливості розміщення,\nкоригування оборонного замовлення, а також порядок здійснення\nконтролю за його виконанням визначає Кабінет Міністрів України.\nСтаття 7. Укладення державних контрактів з оборонного\nзамовлення\n1. Укладення державних контрактів з оборонного замовлення\nздійснюється державними замовниками з урахуванням затверджених\nосновних показників оборонного замовлення шляхом визначення на\nконкурентних засадах виконавців серед суб'єктів господарської\nдіяльності, якщо інше не передбачено Законом України \"Про\nздійснення державних закупівель\" ( 2289-17 ) та цим Законом.\n2. Державні замовники здійснюють відбір виконавців з\nпостачання (закупівлі) продукції, робіт і послуг:\nякщо їх закупівля за оборонним замовленням становить державну\nтаємницю, - у порядку, передбаченому цим Законом;\nв інших випадках - у порядку, визначеному Законом України\n\"Про здійснення державних закупівель\" ( 2289-17 ).\n3. У разі якщо закупівля продукції, робіт і послуг за\nоборонним замовленням становить державну таємницю, такі продукція,\nроботи і послуги закуповуються у суб'єктів господарювання, що\nзареєстровані як виробники продукції, робіт і послуг оборонного\nпризначення, закупівлі яких становлять державну таємницю, без\nзастосування конкурентних процедур.\nПорядок формування та ведення реєстру виробників продукції,\nробіт і послуг оборонного призначення, закупівлі яких становлять\nдержавну таємницю, визначається Кабінетом Міністрів України.\n4. Державний контракт з оборонного замовлення укладається\nсторонами на основі типового державного контракту, затвердженого\nКабінетом Міністрів України.\nСтаття 8. Особливості закупівлі продукції, робіт і послуг\nоборонного призначення за імпортом\n1. Закупівля продукції, робіт і послуг оборонного призначення\nза імпортом здійснюється відповідно до статті 7 цього Закону та\nзаконів України \"Про зовнішньоекономічну діяльність\" ( 959-12 ) і\n\"Про державний контроль за міжнародними передачами товарів\nвійськового призначення та подвійного використання\" ( 549-15 ).\n2. У разі якщо державним контрактом передбачена закупівля\nпродукції оборонного призначення за імпортом на суму, що перевищує\nп'ять мільйонів євро, обов'язковою умовою такого контракту є\nодержання Україною відповідних компенсацій.\n3. Дотримання умови щодо одержання Україною компенсації\nздійснюється шляхом укладення та виконання компенсаційного\n(офсетного) договору, який є зовнішньоекономічним договором\n(контрактом), укладеним у письмовій формі між центральним органом\nвиконавчої влади, уповноваженим Кабінетом Міністрів України, та\nіноземним суб'єктом господарської діяльності, і пов'язаний з\nдержавним контрактом на постачання (закупівлю) продукції, робіт і\nпослуг оборонного призначення.\nПорядок укладення компенсаційних (офсетних) договорів та види\nкомпенсацій визначаються Кабінетом Міністрів України."
    },
    {
      "provision_ref": "art9",
      "section": "9",
      "title": "Стаття 9. Виконання оборонного замовлення",
      "content": "1. Виконання оборонного замовлення здійснюється відповідно до\nдержавного контракту.\n2. Власником виробничих потужностей, створених за державні\nкошти в результаті виконання оборонного замовлення, є держава в\nособі державних замовників. Володіння, розпорядження та\nвикористання, у тому числі на умовах оренди, об'єктів, продукції\nта потужностей, створених в результаті виконання оборонного\nзамовлення, здійснюється в порядку, визначеному законодавством\nУкраїни, з додержанням зобов'язань щодо охорони прав на створені\nоб'єкти права інтелектуальної власності.\n3. Державні замовники мають право розміщувати на\nпідприємствах, в установах та організаціях, визначених\nвиконавцями, свої представництва або залучати до такої роботи на\nдоговірній основі інших державних замовників. Діяльність\nзазначених представництв провадиться відповідно до положення, що\nзатверджується Кабінетом Міністрів України.\n4. Порядок розроблення, освоєння та випуску нових видів\nпродукції оборонного призначення, а також припинення випуску\nіснуючих визначає Кабінет Міністрів України."
    },
    {
      "provision_ref": "art10",
      "section": "10",
      "title": "Стаття 10. Додержання законодавства про державну таємницю",
      "content": "1. Заходи щодо планування, формування, розміщення та\nвиконання оборонного замовлення, що становлять державну таємницю,\nздійснюються з додержанням законодавства про державну таємницю."
    },
    {
      "provision_ref": "art11",
      "section": "11",
      "title": "Стаття 11. Контроль за виконанням оборонного замовлення",
      "content": "1. Контроль за якістю продукції, робіт і послуг на всіх\nетапах розроблення, виробництва, модернізації, утилізації та\nремонту, за цільовим використанням коштів, перевірка і узгодження\nдокументів щодо формування договірних цін здійснюються державними\nзамовниками.\nСтаття 12. Відповідальність за порушення законодавства про\nоборонне замовлення\n1. У разі нецільового використання бюджетних коштів\nвідповідальність несуть державні замовники згідно із законом.\n2. У разі невиконання або неналежного виконання оборонного\nзамовлення винна сторона відшкодовує іншій стороні завдані нею\nзбитки в порядку, передбаченому законом.\n3. У разі ухилення виконавця, визначеного в порядку,\nпередбаченому частиною другою статті 7 цього Закону, від укладення\nдержавного контракту такий виконавець несе відповідальність згідно\nіз законом.\n4. Спори, що виникають між державними замовниками і\nвиконавцями щодо здійснення процедури закупівлі, під час\nукладення, виконання, внесення змін чи розірвання державних\nконтрактів, а також спори, пов'язані з відшкодуванням завданих\nзбитків, розв'язуються у судовому порядку."
    },
    {
      "provision_ref": "art13",
      "section": "13",
      "title": "Стаття 13. Прикінцеві положення",
      "content": "1. Цей Закон набирає чинності з дня його опублікування.\n2. Кабінету Міністрів України протягом трьох місяців з дня\nнабрання чинності цим Законом привести свої нормативно-правові\nакти у відповідність із цим Законом\"."
    }
  ],
  "definitions": []
}