{
  "id": "ua-law-736-19",
  "type": "statute",
  "title": "Закон України (736-19)",
  "title_en": "",
  "short_name": "736-19",
  "status": "in_force",
  "issued_date": "2015-11-03",
  "url": "https://zakon.rada.gov.ua/laws/show/736-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до Закону України \"Про загальнообов’язкове державне соціальне страхування\" щодо забезпечення діяльності фондів соціального страхування у період реорганізації\n\n(Відомості Верховної Ради (ВВР), 2015, № 49-50, ст.453)\n\nВерховна Рада України постановляє :\n\n1. Внести до розділу VII \"Прикінцеві та перехідні положення\" Закону України \"Про загальнообов’язкове державне соціальне страхування\" (Відомості Верховної Ради України, 2015 р., № 11, ст. 75) такі зміни:\n\n1) пункти 5 і 6 викласти в такій редакції:\n\n\"5. Фонд соціального страхування України та його робочі органи є правонаступниками Фонду соціального страхування від нещасних випадків на виробництві та професійних захворювань України, його виконавчої дирекції, управлінь виконавчої дирекції цього Фонду в Автономній Республіці Крим, областях, містах Києві та Севастополі, відділень у районах і містах обласного значення, а також Фонду соціального страхування з тимчасової втрати працездатності, його виконавчої дирекції, відділень цього Фонду в Автономній Республіці Крим, областях, містах Києві та Севастополі та їх робочих органів.\n\n6. Установити, що до завершення заходів, пов’язаних з утворенням Фонду соціального страхування України та робочих органів його виконавчої дирекції:\n\nвиконання функцій та завдань, передбачених цим Законом, забезпечують у межах компетенції відповідні виконавчі дирекції Фонду соціального страхування від нещасних випадків на виробництві та професійних захворювань України та Фонду соціального страхування з тимчасової втрати працездатності та їх робочі органи;\n\nрішення про припинення Фонду соціального страхування з тимчасової втрати працездатності, його відділень, виконавчої дирекції Фонду соціального страхування з тимчасової втрати працездатності, виконавчих дирекцій відділень Фонду соціального страхування з тимчасової втрати працездатності та про утворення комісій з їх реорганізації, затвердження персонального складу цих комісій приймає виконавча дирекція Фонду соціального страхування з тимчасової втрати працездатності;\n\nрішення про припинення Фонду соціального страхування від нещасних випадків на виробництві та професійних захворювань України, управлінь та відділень виконавчої дирекції Фонду соціального страхування від нещасних випадків на виробництві та професійних захворювань України та про утворення комісій з їх реорганізації, затвердження персонального складу цих комісій приймає виконавча дирекція Фонду соціального страхування від нещасних випадків на виробництві та професійних захворювань України;\n\nдо складу комісій з реорганізації Фонду соціального страхування з тимчасової втрати працездатності, виконавчої дирекції Фонду соціального страхування з тимчасової втрати працездатності та Фонду соціального страхування від нещасних випадків на виробництві та професійних захворювань України залучаються представники центрального органу виконавчої влади, що забезпечує формування державної політики у сферах трудових відносин, соціального захисту населення, а також представники репрезентативних на національному рівні всеукраїнських об’єднань профспілок та репрезентативних на національному рівні всеукраїнських об’єднань організацій роботодавців;\n\nу разі невиконання комісіями, зазначеними в абзацах третьому та четвертому цього пункту, протягом місяця з дня їх утворення повноважень щодо здійснення заходів з реорганізації Фонду соціального страхування від нещасних випадків на виробництві та професійних захворювань України або Фонду соціального страхування з тимчасової втрати працездатності виконавча дирекція Фонду соціального страхування України за погодженням з правлінням Фонду соціального страхування вносить зміни до їх складу\";\n\n2) у підпункті 1 пункту 7 слово \"ліквідації\" замінити словом \"реорганізації\".\n\n2. Цей Закон набирає чинності з дня, наступного за днем його опублікування.\n\nПрезидент України\n\nП.ПОРОШЕНКО\n\nм. Київ\n\n3 листопада 2015 року\n\n№ 736-VIII\n\nПро внесення змін до Закону України \"Про загальнообов'язкове державне соціальне страхування\" щодо забезпечення діяльності фондів соціального страхування у період реорганізації\nЗакон України від 03.11.2015 № 736-VIII\n\nПрийняття від 03.11.2015\nПостійна адреса:\nhttps://zakon.rada.gov.ua/go/736-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}