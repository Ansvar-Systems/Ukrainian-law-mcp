{
  "id": "ua-law-775-20",
  "type": "statute",
  "title": "Закон України (775-20)",
  "title_en": "",
  "short_name": "775-20",
  "status": "in_force",
  "issued_date": "2020-07-14",
  "url": "https://zakon.rada.gov.ua/laws/show/775-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art59",
      "section": "59",
      "title": "Стаття 59. Кількість примірників документів, в яких викладено зміст правочинів, свідоцтв",
      "content": "Документи, в яких викладено зміст правочинів (договори, заповіти, довіреності тощо), свідоцтва, що посвідчуються нотаріально або видаються нотаріусом, виготовляються нотаріусом або посадовою особою органу місцевого самоврядування, яка вчиняє нотаріальні дії, не менше ніж у двох примірниках, один із яких залишається у справах державної нотаріальної контори, приватного нотаріуса, у виконавчому комітеті органу місцевого самоврядування\".\n43. У статті 60 :\n1) у першому реченні частини першої слова \"підприємств, установ, організацій, громадян\" замінити словами \"фізичних та юридичних осіб\";\n2) у частині третій слова \"громадян, підприємств, установ, організацій\" замінити словами \"фізичних та юридичних осіб\".\n44. Частину третю статті 61 викласти в такій редакції:\n\"Якщо у складі спадщини є корпоративні права для управління ними, нотаріус, а в сільських населених пунктах - посадова особа органу місцевого самоврядування призначає управителя спадщини з числа спадкоємців або виконавців заповіту, а в разі їх відсутності - укладає договір на управління спадщиною з іншою особою\".\n45. У частині другій статті 64 слова \"підприємству або організації\" замінити словами \"юридичній особі\".\n46. У частині шостій статті 67 слова \"цивільно-правових угод\" замінити словом \"правочинів\".\n47. Включити статтю 70 такого змісту:\n\" Стаття 70. Видача свідоцтва про право власності на частку в спільному майні подружжя (колишнього подружжя) на підставі спільної заяви\nНотаріус на підставі спільної письмової заяви подружжя видає одному або кожному з них свідоцтво про право власності на частку в спільному майні подружжя, набутому ним за час шлюбу.\nТаке свідоцтво може бути видано кожному з подружжя під час перебування у шлюбі або після розірвання шлюбу.\nСвідоцтво про право власності на житловий будинок, квартиру, дачу, садовий будинок, гараж, земельну ділянку та інше нерухоме майно видається нотаріусом за місцезнаходженням такого майна.\nСвідоцтво про право власності на частку в спільному майні подружжя видається за умови подання документів, що підтверджують право власності на таке майно, або за наявності державної реєстрації права власності на таке майно у Державному реєстрі речових прав на нерухоме майно.\nПри видачі свідоцтва нотаріус перевіряє факт належності майна подружжю (колишньому подружжю) на праві спільної сумісної власності\".\n48. Статті 71 і 72 викласти в такій редакції:\n\" Стаття 71. Видача свідоцтва про право власності на частку в спільному майні подружжя (колишнього подружжя) у разі смерті одного з подружжя (колишнього з подружжя)\nУ разі смерті одного з подружжя (колишнього з подружжя) свідоцтво про право власності на частку в їхньому спільному майні видається нотаріусом на підставі письмової заяви другого з подружжя (колишнього з подружжя) з наступним повідомленням спадкоємців померлого, які прийняли спадщину. Таке свідоцтво може бути видано на половину спільного майна.\nНа підставі письмової заяви спадкоємців, які прийняли спадщину, за згодою другого з подружжя (колишнього з подружжя), що є живим, у свідоцтві про право власності може бути визначена і частка померлого у спільній власності.\nСвідоцтво про право власності на частку в спільному майні подружжя у разі смерті одного з них видається нотаріусом за місцем відкриття спадщини.\nСвідоцтво про право власності на частку в спільному майні подружжя у разі смерті другого з подружжя видається за умови подання документів, що підтверджують право власності на таке майно, або за наявності державної реєстрації права власності на таке майно у Державному реєстрі речових прав на нерухоме майно.\nПри видачі свідоцтва нотаріус перевіряє факт належності майна подружжю (колишньому подружжю) на праві спільної сумісної власності\";\n\" Стаття 72. Видача свідоцтв про придбання майна з прилюдних торгів (аукціонів), свідоцтв про придбання майна з прилюдних торгів (аукціонів), якщо вони не відбулися\nПридбання арештованого нерухомого майна з прилюдних торгів (аукціонів) оформлюється нотаріусом за місцезнаходженням такого майна шляхом видачі набувачу відповідного свідоцтва на підставі документів, визначених Законом України \"Про виконавче провадження\".\nВидача свідоцтва про придбання заставленого майна, що складається лише з рухомого майна, здійснюється за місцезнаходженням юридичної особи або за зареєстрованим місцем проживання фізичної особи - набувача.\nПридбання нерухомого майна, що було предметом застави (іпотеки), оформлюється нотаріусом за місцезнаходженням такого нерухомого майна шляхом видачі набувачу відповідного свідоцтва на підставі документів, визначених Законом України \"Про іпотеку\".\nПридбання нерухомого майна на аукціоні при його продажу в провадженні у справі про банкрутство оформлюється нотаріусом відповідно до закону за місцезнаходженням такого майна шляхом видачі набувачу відповідного свідоцтва на підставі документів, визначених Кодексом України з процедур банкрутства \".\n49. У статті 73 :\nабзац перший викласти в такій редакції:\n\"Нотаріус за місцезнаходженням житлового будинку, квартири, дачі, садового будинку, гаража, іншого нерухомого майна або за місцем розташування земельної ділянки, або за місцезнаходженням однієї із сторін правочину накладає заборону їх відчуження\";\nв абзаці другому слова \"підприємства або організації про видачу громадянину\" замінити словами \"іншої юридичної особи про видачу фізичній особі\".\n50. У статті 74 слова \"підприємства чи організації\" замінити словами \"іншої юридичної особи\".\n51. Текст статті 75 викласти в такій редакції:\n\"Нотаріуси, посадові особи органів місцевого самоврядування та посадові особи консульських установ України, які вчиняють нотаріальні дії, засвідчують вірність копій документів, виданих юридичними особами, за умови що ці документи не суперечать закону, мають юридичне значення і засвідчення вірності їх копій не заборонено законом.\nВірність копії документа, виданого фізичною особою, засвідчується у випадках, якщо справжність підпису фізичної особи на оригіналі цього документа засвідчена нотаріусом, посадовою особою органу місцевого самоврядування, посадовою особою консульської установи України, начальником установи виконання покарань\".\n52. У статті 76 :\nперше речення після слів \"органу місцевого самоврядування\" доповнити словами \"посадовою особою консульської установи України\", а слова \"підприємством, установою, організацією\" замінити словами \"юридичною особою\";\nдруге речення викласти в такій редакції: \"У такому разі копія документа має бути викладена на бланку цієї юридичної особи з відміткою про те, що оригінал документа знаходиться у цієї юридичної особи\".\n53. У статті 78 :\n1) частину першу після слів \"органу місцевого самоврядування\" доповнити словами \"посадовою особою консульської установи України\";\n2) у частині другій слова \"На угоді\" замінити словами \"На документі\";\n3) частину третю після слів \"органу місцевого самоврядування\" доповнити словами \"посадова особа консульської установи України, начальник установи виконання покарань\";\n4) доповнити частиною четвертою такого змісту:\n\"Нотаріус, посадова особа органу місцевого самоврядування, посадова особа консульської установи України, начальник установи виконання покарань не може засвідчувати справжність підпису фізичної особи на документі, в якому стверджуються обставини, право посвідчення яких належить лише відповідному державному органу (час народження, шлюбу, смерті, наявність хвороби, інвалідності, права власності на майно тощо). Справжність підпису на такому документі може бути засвідчена у випадку, якщо документ призначений для подання до компетентних органів іншої держави\".\n54. Статті 80 і 81 викласти в такій редакції:\n\" Стаття 80. Посвідчення факту, що фізична особа є живою\nНотаріус на прохання фізичної особи посвідчує факт, що така фізична особа є живою.\nПосвідчення факту, що малолітня особа, недієздатна фізична особа є живою, здійснюється за зверненням законних представників такої особи (батьків, усиновлювачів, опікуна).\nПосвідчення факту, що неповнолітня особа, фізична особа, цивільна дієздатність якої обмежена, є живою, здійснюється за зверненням такої особи і за згодою її законних представників (батьків, усиновлювачів, піклувальника).\nНа підтвердження зазначеної обставини нотаріус видає заінтересованим особам свідоцтво."
    },
    {
      "provision_ref": "art81",
      "section": "81",
      "title": "Стаття 81. Посвідчення факту перебування фізичної особи в певному місці",
      "content": "Нотаріус на прохання фізичної особи посвідчує факт її перебування в певному місці.\nПосвідчення факту перебування в певному місці малолітньої особи, недієздатної особи здійснюється за зверненням законних представників такої особи (батьків, усиновлювачів, опікуна).\nПосвідчення факту перебування в певному місці неповнолітньої особи, фізичної особи, цивільна дієздатність якої обмежена, здійснюється за зверненням такої особи і за згодою її законних представників (батьків, усиновлювачів, піклувальника).\nНа підтвердження зазначеної обставини нотаріус видає заінтересованим особам свідоцтво\".\n55. У статті 84 :\n1) назву викласти в такій редакції:\n\" Стаття 84. Передача заяв фізичних та юридичних осіб\";\n2) у частині першій:\nу першому реченні слова \"громадян, підприємств, установ та організацій іншим громадянам, підприємствам, установам і організаціям\" замінити словами \"фізичних та юридичних осіб іншим фізичним та юридичним особам\";\nдруге речення викласти в такій редакції: \"Заяви надсилаються поштовим відправленням з повідомленням про вручення або передаються адресатам особисто під розписку\".\n56. У частині першій статті 88 слова \"а у відносинах між підприємствами, установами та організаціями - не більше одного року\" виключити.\n57. В абзаці четвертому частини першої статті 89 слово \"громадян\" замінити словами \"фізичних осіб\".\n58. У частині першій статті 91 слова \"одного року\" замінити словами \"трьох років\".\n59. У статті 99 слова \"іноземного громадянина\" замінити словом \"іноземця\", а слова \"іноземному громадянину\" - словом \"іноземцю\".\n60. У частині першій статті 100 слово \"властей\" замінити словами \"органів влади\".\nII. Прикінцеві положення\n1. Цей Закон набирає чинності з дня, наступного за днем його опублікування.\n2. Кабінету Міністрів України у тримісячний строк з дня набрання чинності цим Законом:\nзабезпечити прийняття нормативно-правових актів, що випливають із цього Закону;\nпривести свої нормативно-правові акти у відповідність із цим Законом;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n3. Кабінету Міністрів України включити інформацію про виконання цього Закону до звіту про хід і результати виконання Програми діяльності Кабінету Міністрів України за 2020 рік.\nВ.ЗЕЛЕНСЬКИЙ"
    }
  ],
  "definitions": []
}