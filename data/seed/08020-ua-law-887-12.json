{
  "id": "ua-law-887-12",
  "type": "statute",
  "title": "Про підприємства в Україні",
  "title_en": "",
  "short_name": "887-12",
  "status": "in_force",
  "issued_date": "1991-03-27",
  "url": "https://zakon.rada.gov.ua/laws/show/887-12",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Підприємство та його основні цілі",
      "content": "1. Підприємство - основна організаційна ланка народного\nгосподарства України. Підприємство - самостійний господарюючий\nстатутний суб'єкт, який має права юридичної особи та здійснює\nвиробничу, науково-дослідницьку і комерційну діяльність з метою\nодержання відповідного прибутку (доходу).\nПідприємство має самостійний баланс, поточні та вкладні\n(депозитні) рахунки в установах банків, печатку зі своїм\nнайменуванням, а також знак для товарів і послуг. ( Абзац другий\nпункту 1 статті 1 в редакції Законів N 75/95-ВР від 28.02.95,\nN 725/97-ВР від 16.12.97, із змінами, внесеними згідно із Законом\nN 2921-III ( 2921-14 ) від 10.01.2002 )\nПідприємство не має у своєму складі інших юридичних осіб.\n2. Підприємство здійснює будь-які види господарської\nдіяльності, якщо вони не заборонені законодавством України і\nвідповідають цілям, передбаченим статутом підприємства.\n3. У разі збиткової діяльності підприємств держава, якщо вона\nвизнає продукцію цих підприємств суспільно необхідною, може\nнадавати таким підприємствам дотацію, інші пільги."
    },
    {
      "provision_ref": "art2",
      "section": "2",
      "title": "Стаття 2. Види підприємств",
      "content": "1. В Україні можуть діяти підприємства таких видів:\nприватне підприємство, засноване на власності фізичної особи;\nколективне підприємство, засноване на власності трудового\nколективу підприємства;\nгосподарське товариство;\nпідприємство, яке засноване на власності об'єднання громадян;\nкомунальне підприємство, засноване на власності відповідної\nтериторіальної громади;\nдержавне підприємство, засноване на державній власності, в\nтому числі казенне підприємство. Особливості створення,\nліквідації, реорганізації, управління та діяльності казенного\nпідприємства встановлюються розділом VIII цього Закону.\n( Пункт 1 статті 2 в редакції Закону N 72/98-ВР від 04.02.98 )\n2. Відповідно до обсягів господарського обороту підприємства\nі чисельності його працівників (незалежно від форм власності)\nвоно може бути віднесено до категорії малих підприємств.\nДо малих підприємств належать новостворювані та діючі\nпідприємства:\nу промисловості та будівництві - з чисельністю працюючих до\n200 чоловік;\nв інших галузях виробничої сфери - з чисельністю працюючих\nдо 50 чоловік;\nу науці і науковому обслуговуванні - з чисельністю працюючих\nдо 100 чоловік;\nу галузях невиробничої сфери - з чисельністю працюючих до 25\nчоловік;\nу роздрібній торгівлі - з чисельністю працюючих до 15\nчоловік.\nОсобливості створення і діяльності малих підприємств\nвстановлюються законодавством України.\nУ республіці можуть діяти інші види та категорії підприємств,\nу тому числі орендні, створення яких не суперечить законодавчим\nактам України."
    },
    {
      "provision_ref": "art3",
      "section": "3",
      "title": "Стаття 3. Об'єднання підприємств",
      "content": "( Дію пункту першого статті 3 зупинено щодо права зазначених\nу частині першій статті 1 Декрету N 9-93 від 21.01.93 підприємств\nзв'язку об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 9-93 від 21.01.93 )\n( Дію пункту першого статті 3 зупинено щодо права зазначених у\nчастині першій статті 1 Декрету N 10-93 від 21.01.93 підприємств\nвугільної промисловості об'єднувати на добровільних засадах свою\nдіяльність, виходити із складу об'єднань та приймати рішення про\nїхню ліквідацію згідно з Декретом N 10-93 від 21.01.93 )\n( Дію пункту першого статті 3 зупинено щодо права зазначених\nу частині першій статті 1 Декрету N 20-93 від 17.03.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 20-93 від 17.03.93 )\n( Дію пункту першого статті 3 зупинено щодо права зазначених\nу частині першій статті 1 Декрету N 41-93 від 29.04.93 державних\nелектроенергетичних підприємств об'єднувати на добровільних\nзасадах свою діяльність, виходити із складу об'єднань та приймати\nрішення про їх ліквідацію згідно з Декретом N 41-93 від 29.04.93 )\n( Дію пункту першого статті 3 зупинено щодо права зазначених\nу частині першій статті 1 Декрету N 42-93 від 29.04.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 42-93 від 29.04.93 )\n( Дію пункту першого статті 3 зупинено щодо права зазначених\nв пункті 1 Постанови ВР N 158/94-ВР від 29.07.94 підприємств\nУніверситету об'єднувати на добровільних засадах свою діяльність,\nвиходити із складу Університету та приймати рішення про їх\nліквідацію згідно з Постановою ВР N 158/94-ВР від 29.07.94 )\n1. Підприємства мають право на добровільних засадах\nоб'єднувати свою виробничу, наукову, комерційну та інші види\nдіяльності, якщо інше не передбачено законодавством України.\n( Абзац перший пункту 1 статті 3 із змінами, внесеними згідно із\nЗаконом N 2409-III ( 2409-14 ) від 17.05.2001 )\nПідприємства можуть об'єднуватись в:\nасоціації - договірні об'єднання, створені з метою постійної\nкоординації господарської діяльності. Асоціація не має права\nвтручатися у виробничу і комерційну діяльність будь-кого з її\nучасників;\nкорпорації - договірні об'єднання, створені на основі\nпоєднання виробничих, наукових та комерційних інтересів, з\nделегуванням окремих повноважень централізованого регулювання\nдіяльності кожного з учасників;\nконсорціуми - тимчасові статутні об'єднання промислового і\nбанківського капіталу для досягнення спільної мети;\nконцерни - статутні об'єднання підприємств промисловості,\nнаукових організацій, транспорту, банків, торгівлі тощо на основі\nповної фінансової залежності від одного або групи підприємців;\nінші об'єднання за галузевим, територіальним та іншими\nпринципами.\nОб'єднання діють на основі договору або статуту, який\nзатверджується їх засновниками або власниками. Підприємства, які\nвходять до складу зазначених організаційних структур, зберігають\nправа юридичної особи, і на них поширюється дія цього Закону.\nРішення про створення об'єднання (установчий договір) і\nстатут цього об'єднання погоджуються з Антимонопольним комітетом\nУкраїни в порядку, визначеному чинним законодавством. ( Пункт\nперший статті 3 доповнено частиною четвертою згідно із Законом\nN 82/95-ВР від 02.03.95 )\n2. В об'єднання підприємств, зареєстроване в Україні, можуть\nвходити підприємства інших союзних республік та держав.\nПідприємства України можуть входити в об'єднання, зареєстровані в\nінших союзних республіках та державах. Порядок вступу в об'єднання\nу зазначених випадках здійснюється відповідно до законодавства\nУкраїни про зовнішньоекономічну діяльність.\n3. Об'єднання є юридичною особою, може мати самостійний і\nзведений баланси, поточні та вкладні (депозитні) рахунки в\nустановах банків, печатку із своїм найменуванням.\nРеєстрація об'єднання провадиться в порядку, встановленому\nцим Законом для підприємства.\n( Пункт 3 статті 3 із змінами, внесеними згідно із Законом\nN 2921-III ( 2921-14 ) від 10.01.2002 )\n4. Об'єднання не відповідає за зобов'язаннями підприємств,\nякі входять до його складу, а підприємства не відповідають за\nзобов'язаннями об'єднання, якщо інше не передбачено установчим\nдоговором (статутом).\n( Дію пункту п'ятого статті 3 зупинено щодо права зазначених\nу частині першій статті 1 Декрету N 9-93 від 21.01.93 підприємств\nзв'язку об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 9-93 від 21.01.93 )\n( Дію пункту п'ятого статті 3 зупинено щодо права зазначених у\nчастині першій статті 1 Декрету N 10-93 від 21.01.93 підприємств\nвугільної промисловості об'єднувати на добровільних засадах свою\nдіяльність, виходити із складу об'єднань та приймати рішення про\nїхню ліквідацію згідно з Декретом N 10-93 від 21.01.93 )\n( Дію пункту п'ятого статті 3 зупинено щодо права зазначених\nу частині першій статті 1 Декрету N 20-93 від 17.03.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 20-93 від 17.03.93 )\n( Дію пункту п'ятого статті 3 зупинено щодо права зазначених\nу частині першій статті 1 Декрету N 41-93 від 29.04.93 державних\nелектроенергетичних підприємств об'єднувати на добровільних\nзасадах свою діяльність, виходити із складу об'єднань та приймати\nрішення про їх ліквідацію згідно з Декретом N 41-93 від 29.04.93 )\n( Дію пункту п'ятого статті 3 зупинено щодо права зазначених\nу частині першій статті 1 Декрету N 42-93 від 29.04.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 42-93 від 29.04.93 )\n( Дію пункту п'ятого статті 3 зупинено щодо права зазначених\nв пункті 1 Постанови ВР N 158/94-ВР від 29.07.94 підприємств\nУніверситету об'єднувати на добровільних засадах свою діяльність,\nвиходити із складу Університету та приймати рішення про їх\nліквідацію згідно з Постановою ВР N 158/94-ВР від 29.07.94 )\n5. Підприємства, які входять в об'єднання, можуть вийти з\nйого складу із збереженням взаємних зобов'язань та укладених\nдоговорів з іншими підприємствами та організаціями.\nВихід структурних підрозділів і самостійних підприємств із\nоб'єднань може здійснюватись за згодою власника майна чи\nуповноваженого ним органу та з участю трудового колективу з\nнаданням їм права підприємства.\nВідмову власника може бути оскаржено трудовим колективом до\nсуду.\n( Дію пункту шостого статті 3 зупинено щодо права зазначених\nу частині першій статті 1 Декрету N 9-93 від 21.01.93 підприємств\nзв'язку об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 9-93 від 21.01.93 )\n( Дію пункту шостого статті 3 зупинено щодо права зазначених у\nчастині першій статті 1 Декрету N 10-93 від 21.01.93 підприємств\nвугільної промисловості об'єднувати на добровільних засадах свою\nдіяльність, виходити із складу об'єднань та приймати рішення про\nїхню ліквідацію згідно з Декретом N 10-93 від 21.01.93 )\n( Дію пункту шостого статті 3 зупинено щодо права зазначених\nу частині першій статті 1 Декрету N 20-93 від 17.03.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 20-93 від 17.03.93 )\n( Дію пункту шостого статті 3 зупинено щодо права зазначених\nу частині першій статті 1 Декрету N 41-93 від 29.04.93 державних\nелектроенергетичних підприємств об'єднувати на добровільних\nзасадах свою діяльність, виходити із складу об'єднань та приймати\nрішення про їх ліквідацію згідно з Декретом N 41-93 від 29.04.93 )\n( Дію пункту шостого статті 3 зупинено щодо права зазначених\nу частині першій статті 1 Декрету N 42-93 від 29.04.93 державних\nпідприємств об'єднувати на добровільних засадах свою діяльність,\nвиходити із складу об'єднань та приймати рішення про їхню\nліквідацію згідно з Декретом N 42-93 від 29.04.93 )\n( Дію пункту шостого статті 3 зупинено щодо права зазначених\nв пункті 1 Постанови ВР N 158/94-ВР від 29.07.94 підприємств\nУніверситету об'єднувати на добровільних засадах свою діяльність,\nвиходити із складу Університету та приймати рішення про їх\nліквідацію згідно з Постановою ВР N 158/94-ВР від 29.07.94 )\n6. Об'єднання ліквідується за рішенням підприємств, які\nвходять в нього. Ліквідація об'єднання здійснюється у порядку,\nвстановленому цим Законом для підприємства. Майно, яке залишилося\nпісля ліквідації об'єднання, розподіляється між учасниками згідно\nз статутом об'єднання.\n7. Порядок створення, реорганізації та ліквідації\nпромислово-фінансових груп, а також їх реєстрації регулюється\nспеціальним законодавством. ( Статтю 3 доповнено пунктом 7 згідно\nіз Законом N 483/96-ВР від 12.11.96 )"
    },
    {
      "provision_ref": "art4",
      "section": "4",
      "title": "Стаття 4. Законодавство про підприємство",
      "content": "1. Відносини, що пов'язані з підприємствами в Україні,\nрегулюються цим Законом, а також спеціальним законодавством, до\nякого відноситься податкове, митне, валютне, фінансове,\nінвестиційне та інше законодавство, що регулює окремі особливості,\nсторони та види діяльності підприємств в Україні. ( Абзац перший\nчастини першої статті 4 в редакції Закону N 797-XIV ( 797-14 ) від\n01.07.99 )\nЯкщо міжнародним договором або міжнародною угодою, в яких\nбере участь Україна, встановлено інші правила, ніж ті, що містить\nзаконодавство про підприємство, то застосовуються правила\nміжнародного договору або міжнародної угоди.\n2. Особливості застосування цього Закону для окремих видів\nпідприємств, діяльність яких пов'язана з надзвичайними суспільними\nінтересами, та перелік таких видів підприємств визначаються\nКабінетом Міністрів України і затверджуються Верховною Радою\nУкраїни."
    },
    {
      "provision_ref": "art5",
      "section": "5",
      "title": "Стаття 5. Загальні умови створення підприємства",
      "content": "1. Підприємство створюється згідно з рішенням власника\n(власників) майна чи уповноваженого ним (ними) органу,\nпідприємства-засновника, організації або за рішенням трудового\nколективу у випадках і порядку, передбачених цим Законом та іншими\nзаконами України. Рішення про створення підприємства у випадках,\nпередбачених чинним законодавством, приймається за погодженням з\nАнтимонопольним комітетом України. ( Дію абзаца першого пункту\nпершого статті 5 зупинено у частині права державних підприємств\nвиступати засновниками підприємств згідно з Декретом N 24-92 від\n31.12.92; із змінами, внесеними згідно із Законом N 82/95-ВР від\n02.03.95 )\nПідприємство може бути створено внаслідок примусового поділу\nіншого підприємства відповідно до антимонопольного законодавства\nУкраїни. ( Зміни до абзацу другого пункту 1 статті 5 не внесені.\nДодатково див. Закон N 1294-IV ( 1294-15 ) від 20.11.2003 )\n2. Підприємство може бути створено в результаті виділення із\nскладу діючого підприємства, організації одного або кількох\nструктурних підрозділів, а також на базі структурної одиниці\nдіючих об'єднань за рішенням їх трудових колективів, якщо на це є\nзгода власника чи уповноваженого ним органу.\nСтворення підприємств шляхом виділення здійснюється із\nзбереженням за новими підприємствами взаємозобов'язань та\nукладених договорів з іншими підприємствами.\n3. У випадках, коли для створення і діяльності підприємства\nпотрібні природні ресурси, дозвіл на їх використання видається\nвідповідною Радою народних депутатів, а в передбачених\nзаконодавчими актами випадках - Верховною Радою України за\nподанням первинного природокористувача при наявності позитивного\nвисновку державної екологічної експертизи або відповідної Ради\nнародних депутатів. Відмову у наданні природних ресурсів може бути\nоскаржено в порядку, передбаченому законодавством України. ( Пункт\nтретій статті 5 із змінами, внесеними згідно із Законом N 3180-12\nвід 05.05.93 )\nПідприємству може бути передана у колективну власність або\nнадана у користування, в тому числі на умовах оренди, земельна\nділянка в порядку, встановленому Земельним кодексом України\n( 561-12 ). ( Пункт 3 статті 5 доповнено абзацом другим\nзгідно із Законом N 3180-12 від 05.05.93 )\n4. Підприємство набуває прав юридичної особи від дня його\nдержавної реєстрації."
    },
    {
      "provision_ref": "art6",
      "section": "6",
      "title": "Стаття 6. Державна реєстрація підприємства",
      "content": "Підприємство вважається створеним і набуває прав юридичної\nособи з дня його державної реєстрації.\nДержавна реєстрація підприємств здійснюється відповідно до\nЗакону України \"Про підприємництво\" ( 698-12 ).\n( Стаття 6 із змінами, внесеними згідно з Декретом N 10-92 від\n15.12.92, Законом N 3170-12 від 04.05.93, в редакції Закону\nN 3716-12 від 16.12.93 )"
    },
    {
      "provision_ref": "art7",
      "section": "7",
      "title": "Стаття 7. Створення відособлених підрозділів підприємства",
      "content": "1. Підприємство має право створювати філіали, представництва,\nвідділення та інші відособлені підрозділи з правом відкриття\nпоточних і розрахункових рахунків і затверджує положення про них.\n2. Погодження питання про розміщення таких відособлених\nпідрозділів підприємства з відповідними місцевими Радами народних\nдепутатів провадиться в порядку, встановленому для створення\nпідприємства.\n( Абзац пункту 2 статті 7 втратив чинність на підставі\nЗакону N 3716-12 від 16.12.93 )\n3. Діяльність розташованих на території України відособлених\nпідрозділів підприємств, які знаходяться за межами республіки,\nрегулюється цим Законом та іншими законами України."
    },
    {
      "provision_ref": "art8",
      "section": "8",
      "title": "Стаття 8. Ліцензування видів діяльності",
      "content": "Окремими видами діяльності підприємство може займатися тільки\nна підставі спеціального дозволу (ліцензії).\nПерелік видів діяльності, що підлягають ліцензуванню, а також\nпорядок одержання дозволу (ліцензії) для здійснення такої\nдіяльності встановлюються Законом України \"Про підприємництво\"\n( 698-12 )."
    },
    {
      "provision_ref": "art9",
      "section": "9",
      "title": "Стаття 9. Статут підприємства",
      "content": "1. Підприємство діє на основі статуту. Статут затверджується\nвласником (власниками) майна, а для державних підприємств -\nвласником майна за участю трудового колективу.\n2. У статуті підприємства визначаються власник та\nнайменування підприємства, його місцезнаходження, предмет і цілі\nдіяльності, його органи управління, порядок їх формування,\nкомпетенція та повноваження трудового колективу і його виборних\nорганів, порядок утворення майна підприємства, умови реорганізації\nта припинення діяльності підприємства.\nУ найменуванні підприємства визначаються його назва (завод,\nфабрика, майстерня та інші) і вид (індивідуальне, сімейне,\nприватне, колективне, державне) та інше.\nДо статуту можуть включатися положення, пов'язані з\nособливостями діяльності підприємства: про трудові відносини, що\nвиникають на підставі членства; про повноваження, порядок\nстворення та структуру ради підприємства; про знаки для товарів і\nпослуг та інше. ( Абзац третій пункту 2 статті 9 в редакції\nЗакону N 75/95-ВР від 28.02.95 )\nУ статуті підприємства визначається орган, який має право\nпредставляти інтереси трудового колективу (рада трудового\nколективу, рада підприємства, виборний орган первинної\nпрофспілкової організації та інше). ( Абзац четвертий пункту 2 із\nзмінами, внесеними згідно із Законом N 1096-IV ( 1096-15 ) від\n10.07.2003 )"
    },
    {
      "provision_ref": "art10",
      "section": "10",
      "title": "Стаття 10. Утворення і використання майна",
      "content": "1. Майно підприємства становлять основні фонди та оборотні\nкошти, а також інші цінності, вартість яких відображається в\nсамостійному балансі підприємства.\n2. Майно підприємства відповідно до законів України, статуту\nпідприємства та укладених угод належить йому на праві власності,\nповного господарського відання або оперативного управління.\n( Пункт 2 статті 10 в редакції Закону N 72/98-ВР від 04.02.98 )\n3. Майно, що є державною власністю і закріплене за державним\nпідприємством (крім казенного), належить йому на праві повного\nгосподарського відання. ( Абзац перший пункту 3 статті 10 із\nзмінами, внесеними згідно із Законом N 72/98-ВР від 04.02.98 )\nЗдійснюючи право повного господарського відання, державне\nпідприємство володіє, користується та розпоряджається зазначеним\nмайном на свій розсуд, вчиняючи щодо нього будь-які дії, які не\nсуперечать чинному законодавству та статуту підприємства. ( Абзац\nдругий частини третьої статті 10 із змінами, внесеними згідно із\nЗаконом N 2554-12 від 07.07.92 )\nМайно, що є у державній власності і закріплене за казенним\nпідприємством, належить йому на праві оперативного управління.\n( Пункт 3 статті 10 доповнено абзацом третім згідно із Законом\nN 72/98-ВР від 04.02.98 )\nЗдійснюючи право оперативного управління, казенне\nпідприємство володіє та користується зазначеним майном. ( Пункт 3\nстатті 10 доповнено абзацом четвертим згідно із Законом\nN 72/98-ВР від 04.02.98 )\nКазенне підприємство має право розпоряджатися закріпленим за\nним на праві оперативного управління майном, що є у державній\nвласності і належить до основних фондів підприємства, лише з\nдозволу органу, уповноваженого управляти відповідним державним\nмайном. Особливості розпорядження іншим майном казенного\nпідприємства визначаються у його статуті. ( Пункт 3 статті 10\nдоповнено абзацом п'ятим згідно із Законом N 72/98-ВР від\n04.02.98 )\nВідчуження від держави засобів виробництва, що є державною\nвласністю і закріплені за державним підприємством, здійснюється\nвиключно на конкурентних засадах (через біржі, за конкурсом, на\nаукціонах) у порядку, що визначається Фондом державного майна\nУкраїни. Одержані в результаті відчуження зазначеного майна кошти\nнаправляються виключно на інвестиції. ( Частину третю статті 10\nдоповнено абзацом згідно із Законом N 2544-12 від 07.07.92 )\n4. Джерелами формування майна підприємства є:\nгрошові та матеріальні внески засновників;\nдоходи, одержані від реалізації продукції, а також від інших\nвидів господарської діяльності;\nдоходи від цінних паперів;\nкредити банків та інших кредиторів;\nкапітальні вкладення і дотації з бюджетів;\nнадходження від роздержавлення і приватизації власності;\nпридбання майна іншого підприємства, організації;\nбезоплатні або благодійні внески, пожертвування організацій,\nпідприємств і громадян;\nінші джерела, не заборонені законодавчими актами України.\n5. Підприємство, якщо інше не передбачено чинним\nзаконодавством та його статутом, має право продавати і передавати\nіншим підприємствам, організаціям та установам, обмінювати,\nздавати в оренду, надавати безоплатно в тимчасове користування або\nв позику належні йому будинки, споруди, устаткування, транспортні\nзасоби, інвентар, сировину та інші матеріальні цінності, а також\nсписувати їх з балансу. ( Частина п'ята статті 10 із змінами,\nвнесеними згідно із Законом 2554-12 від 07.07.92 )\n( Дію пункту шостого статті 10 зупинено в частині здійснення\nпідприємствами, що є у загальнодержавній власності, безоплатної\nпередачі майна громадянам згідно з Декретом N 8-92 від 15.12.92 )\n6. Підприємству надається право, якщо інше не передбачено чинним\nзаконодавством та його статутом, продавати, передавати безоплатно,\nобмінювати, здавати в оренду громадянам засоби виробництва та інші\nматеріальні цінності, за винятком тих, які відповідно до\nзаконодавчих актів України не можуть бути в їх власності.\nБезоплатна передача і надання підприємствами матеріальних\nцінностей громадянам здійснюються з дозволу власника або\nуповноваженого ним органу, крім випадків, передбачених\nзаконодавством України. ( Частина шоста статті 10 із змінами,\nвнесеними згідно із Законом 2554-12 від 07.07.92 )"
    },
    {
      "provision_ref": "art11",
      "section": "11",
      "title": "Стаття 11. Володіння і користування природними ресурсами",
      "content": "1. Володіння і користування природними ресурсами підприємство\nздійснює у встановленому порядку за плату, а у випадках,\nпередбачених законодавчими актами України, - на пільгових умовах.\n( Абзац перший пункту 1 статті 11 із змінами, внесеними згідно із\nЗаконом N 3180-12 від 05.05.93 )\nВласники землі та землекористувачі щорічно сплачують плату\nза землю у вигляді земельного податку або орендної плати. ( Пункт\nперший статті 11 доповнено абзацом другим згідно із Законом\nN 3180-12 від 05.05.93 )\n2. Підприємство зобов'язане своєчасно здійснювати\nприродоохоронні заходи, спрямовані на зниження і компенсацію\nнегативного впливу його виробництва на природне середовище,\nздоров'я та власність людей. Фінансування таких заходів\nвідбувається за рахунок власних коштів або інших джерел. У\nвипадках банкрутства підприємства фінансування провадиться за\nрахунок коштів від продажу його майна, а якщо цих коштів не\nвистачає - за рахунок бюджету відповідної місцевої Ради народних\nдепутатів або держави.\nПідприємство відповідно до законодавства України несе\nвідповідальність за додержання вимог і норм щодо охорони,\nраціонального використання та відновлення до рівня встановлених\nнормативів земель, вод, надр, лісів, інших природних ресурсів, а\nтакож за додержання встановлених нормативів викидів і скидання\nзабруднюючих речовин у навколишнє природне середовище і розміщення\nв ньому відходів.\nПри порушенні цих норм і вимог його діяльність може бути\nзупинено частково, тимчасово або припинено повністю відповідно до\nзаконодавства України.\nСтаття 12. Участь підприємства у випуску та торгівлі\nцінними паперами\n1. Підприємство має право на випуск власних цінних паперів та\nреалізацію їх юридичним особам і громадянам України, союзних\nреспублік та інших держав.\n2. Підприємство може бути співзасновником фондових бірж\nУкраїни та учасником фондових бірж України і союзних республік.\n3. Підприємство має право на придбання цінних паперів\nюридичних осіб України, союзних республік та інших держав.\n4. Підприємство випускає, реалізує та купує цінні папери\nвідповідно до законодавства України."
    },
    {
      "provision_ref": "art13",
      "section": "13",
      "title": "Стаття 13. Гарантії майнових прав підприємства",
      "content": "Держава гарантує захист майнових прав підприємства. Вилучення\nдержавою у підприємства його основних фондів, оборотних коштів та\nіншого використовуваного ним майна здійснюється тільки у випадках,\nпередбачених законами України.\nЗбитки, завдані підприємству в результаті порушення його\nмайнових прав громадянами, юридичними особами і державними\nорганами, відшкодовуються підприємству за рішенням суду. ( Частина\nдруга статті 13 із змінами, внесеними згідно із Законом N 762-IV\n( 762-15 ) від 15.05.2003 )"
    },
    {
      "provision_ref": "art14",
      "section": "14",
      "title": "Стаття 14. Загальні принципи управління підприємством",
      "content": "1. Управління підприємством здійснюється відповідно до\nстатуту на основі поєднання прав власника щодо господарського\nвикористання свого майна і принципів самоврядування трудового\nколективу.\nПідприємство самостійно визначає структуру управління,\nвстановлює штати.\nВласник здійснює свої права по управлінню підприємством\nбезпосередньо або через уповноважені ним органи. Власник або\nуповноважені ним органи можуть делегувати ці права раді\nпідприємства (правлінню) чи іншому органові, який передбачений\nстатутом підприємства і представляє інтереси власника та трудового\nколективу.\n2. Найняття (призначення, обрання) керівника підприємства є\nправом власника (власників) майна підприємства і реалізується\nбезпосередньо або через уповноважені ним органи.\n3. Рішення з соціально-економічних питань, що стосуються\nдіяльності підприємства, виробляються і приймаються його органами\nуправління з участю трудового колективу та уповноважених ним\nорганів.\n4. Вищим керівним органом колективного підприємства є\nзагальні збори (конференція) власників майна. Виконавчі функції по\nуправлінню колективним підприємством здійснює правління.\nПравління підприємства, якщо інше не передбачено статутом,\nобирається власниками майна на загальних зборах таємним\nголосуванням на альтернативній основі. Повноваження правління\nвизначаються статутом. Правління обирає із свого складу голову і\nйого заступників або їх роль виконують почергово всі члени\nправління."
    },
    {
      "provision_ref": "art15",
      "section": "15",
      "title": "Стаття 15. Трудовий колектив та його самоврядування",
      "content": "1. Трудовий колектив підприємства становлять усі громадяни,\nякі своєю працею беруть участь в його діяльності на основі\nтрудового договору (контракту, угоди), а також інших форм, що\nрегулюють трудові відносини працівника з підприємством.\n2. Трудовий колектив підприємства з правом найняття робочої\nсили:\nрозглядає і затверджує проект колективного договору;\nрозглядає і вирішує згідно з статутом підприємства питання\nсамоврядування трудового колективу;\nвизначає і затверджує перелік і порядок надання працівникам\nпідприємства соціальних пільг;\nбере участь у матеріальному і моральному стимулюванні\nпродуктивної праці, заохочує винахідницьку і раціоналізаторську\nдіяльність, порушує клопотання про представлення працівників до\nдержавних нагород.\n3. Трудовий колектив державного та іншого підприємства, в\nякому частка держави або місцевої Ради народних депутатів у\nвартості майна становить більш як 50 процентів:\n( Дію абзацу другого пункту 3 статті 15 зупинено згідно з\nДекретом N 8-92 від 15.12.92 ) розглядає разом з засновником зміни\nі доповнення до статуту підприємства;\n( Дію абзацу третього пункту 3 статті 15 зупинено згідно з\nДекретом N 8-92 від 15.12.92 ) разом з засновником підприємства\nвизначає умови найняття керівника;\n( Дію абзацу четвертого пункту 3 статті 15 зупинено згідно з\nДекретом N 8-92 від 15.12.92 ) бере участь у вирішенні питання про\nвиділення із складу підприємства одного чи кількох структурних\nпідрозділів для створення нового підприємства;\nразом з власником вирішує питання про вступ і вихід\nпідприємства з об'єднання підприємств;\nпогоджує пропозиції щодо передачі з державної у комунальну\nвласність майна, закріпленого за підприємством, об'єктів\nсоціальної інфраструктури, споруджених за рахунок коштів\nпідприємства; ( Пункт 3 статті 15 доповнено абзацом шостим згідно\nіз Законом N 163-XIV ( 163-14 ) від 06.10.98 )\nприймає рішення про оренду підприємства, створення на основі\nтрудового колективу органу для переходу на оренду і викупу\nпідприємства.\nПри частковому викупі майна підприємства трудовий колектив\nнабуває права співвласника, а підприємство - статусу спільного.\nПісля повного викупу підприємства трудовий колектив набуває\nправ колективного власника.\n4. Повноваження трудового колективу всіх видів підприємств,\nде використовується наймана праця, реалізуються, якщо інше не\nпередбачається статутом, загальними зборами (конференцією) та їх\nвиборним органом, члени якого обираються таємним голосуванням на\nзборах (конференції) трудового колективу строком на 2-3 роки не\nменш як 2/3 голосів. Членів виборного органу не може бути\nзвільнено з роботи або переведено на інші посади з ініціативи\nадміністрації підприємства без згоди відповідного виборного органу\nцього колективу.\nТрудові, соціально-економічні права та інтереси найманих\nпрацівників можуть представляти профспілкові організації\n(профспілкові представники), які діють у межах прав, наданих їм\nЗаконом України \"Про професійні спілки, їх права та гарантії\nдіяльності\" та статутами профспілок\" ( 1045-14 ). ( Пункт 4 статті\n15 доповнено абзацом другим згідно із Законом N 1096-IV\n( 1096-15 ) від 10.07.2003 )"
    },
    {
      "provision_ref": "art16",
      "section": "16",
      "title": "Стаття 16. Керівництво підприємства",
      "content": "1. Керівник підприємства наймається (призначається) власником\nабо обирається власниками майна.\nПри найнятті (призначенні, обранні) власником або\nуповноваженим ним органом керівника підприємства на посаду з ним\nукладається контракт (договір, угода), в якому визначаються права,\nстроки найняття, обов'язки і відповідальність керівника\nпідприємства перед власником та трудовим колективом, умови його\nматеріального забезпечення і звільнення з посади з урахуванням\nгарантій, передбачених контрактом (договором, угодою) та\nзаконодавством України.\n2. Керівник підприємства самостійно вирішує питання\nдіяльності підприємства, за винятком віднесених статутом до\nкомпетенції інших органів управління даного підприємства і якщо\nінше не передбачено законодавством України. Власник майна не має\nправа втручатися в оперативну діяльність керівника підприємства.\n( Пункт 2 статті 16 із змінами, внесеними згідно із Законом\nN 2409-III ( 2409-14 ) від 17.05.2001 )\n3. Керівника підприємства може бути звільнено з посади до\nзакінчення строку контракту на підставах, передбачених у контракті\nабо в законодавстві України.\n4. Заступники керівника підприємства, керівники та\nспеціалісти підрозділів апарату управління і структурних\nпідрозділів (виробництв, цехів, відділів, відділень, дільниць,\nферм та інших аналогічних підрозділів підприємств), а також\nмайстри і старші майстри призначаються на посаду і звільняються з\nпосади керівником підприємства."
    },
    {
      "provision_ref": "art17",
      "section": "17",
      "title": "Стаття 17. Колективний договір",
      "content": "1. Колективний договір укладається на всіх підприємствах, які\nвикористовують найману працю, між власником або уповноваженим ним\nорганом і трудовим колективом або уповноваженим ним органом і не\nможе суперечити чинному законодавству України. ( Пункт 1 статті 17\nіз змінами, внесеними згідно із Законом N 1096-IV ( 1096-15 ) від\n10.07.2003 )\n2. Колективним договором регулюються виробничі, трудові і\nекономічні відносини трудового колективу з адміністрацією\nпідприємства, питання охорони праці, соціального розвитку, участі\nпрацівників у використанні прибутку підприємства, якщо останнє\nпередбачене статутом підприємства.\nРозбіжності, що виникають при укладанні або виконанні\nколективного договору, вирішуються у порядку, встановленому\nзаконодавчими актами України.\n3. Сторони, які уклали колективний договір, не менше двох\nразів на рік взаємозвітують про його виконання на зборах\n(конференції) трудового колективу."
    },
    {
      "provision_ref": "art18",
      "section": "18",
      "title": "Стаття 18. Прибуток (доход) підприємства",
      "content": "1. На всіх підприємствах основним узагальнюючим показником\nфінансових результатів господарської діяльності є прибуток\n(доход).\nПорядок використання прибутку (доходу) визначає власник\n(власники) підприємства або уповноважений ним орган згідно з\nстатутом підприємства та чинним законодавством. ( Дію абзаца\nдругого пункту першого статті 18 припинено строком на один рік в\nчастині використання прибутку на оплату виробничих,\nнауково-дослідних, проектно-конструкторських, консультаційних та\nінформаційних послуг, не передбачених державним замовленням, а\nтакож на оплату посередницької діяльності підприємницьких\nорганізацій, що не займаються безпосередньо торговельними\nопераціями згідно з Постановою ВР N 1292-12 від 04.07.91; із\nзмінами, внесеними згідно з Декретом N 48-93 від 10.05.93 )\n2. Державний вплив на вибір напрямів та обсягів використання\nприбутку (доходу) здійснюється через установлені нормативи,\nподатки, податкові пільги, а також економічні санкції відповідно\nдо законодавства України. ( Пункт другий статті 18 із змінами,\nвнесеними згідно з Декретом N 48-93 від 10.05.93 )\n3. У випадках, передбачених статутом підприємства, частина\nчистого прибутку може передаватися у власність членів або\nтрудового колективу підприємства. Порядок розподілу і використання\nцієї частини прибутку здійснюється радою або зборами\n(конференцією) трудового колективу."
    },
    {
      "provision_ref": "art19",
      "section": "19",
      "title": "Стаття 19. Трудові доходи працівника підприємства",
      "content": "1. Власник або уповноважений ним орган встановлює фонд\nоплати праці на умовах, визначених колективним договором (угодою).\nРегулювання фондів оплати праці працівників\nпідприємств-монополістів, визначення переліку таких підприємств\nздійснюються Кабінетом Міністрів України.\n( Пункт 1 статті 19 в редакції Закону N 20/97-ВР від 23.01.97 )\n( Дію пункту першого статті 19 припинено строком на один рік\nщодо науково-дослідних установ, проектних,\nпроектно-конструкторських і технологічних організацій згідно з\nПостановою ВР N 1292-12 від 04.07.91 ) ( Чинність пункту першого\nстатті 19 зупинено з 1 січня 1993 року стосовно державних і\nзаснованих на державній власності орендних підприємств згідно з\nДекретами N 23-92 від 31.12.92; N 39-93 від 26.04.93 ) ( Дію\nпункту першого статті 19 відновлено стосовно державних і\nзаснованих на державній власності орендних підприємств в зв'язку\nз втратою чинності абзацу сьомого пункту 4 статті 48 Декрету\nN 23-92 згідно із Законом N 318/94-ВР від 22.12.94 )\n2. Трудові доходи найманого працівника підприємства\nвизначаються трудовим договором відповідно до законодавства\nУкраїни, а для інших працівників - угодою між ними. Трудові доходи\nпрацівника підприємства регулюються податками.\n3. Мінімальний розмір заробітної плати працівників, які\nпрацюють за трудовим договором, визначається відповідно до статей\n9 і 10 Закону України \"Про оплату праці\" ( 108/95-ВР ). ( Пункт 3\nстатті 19 в редакції Закону N 357/96-ВР від 10.09.96 )\n( Чинність пункту третього статті 19 зупинено з 1 січня 1993 року\nстосовно державних підприємств згідно з Декретами N 23-92 від\n31.12.92, N 39-93 від 26.04.93 )\n4. Підприємство самостійно встановлює форми, системи і\nрозміри оплати праці, а також інші види доходів працівників\nзгідно з законодавством. ( Абзац перший пункту 4 статті 19 із\nзмінами, внесеними згідно із Законом N 20/97-ВР від 23.01.97 )\n( Абзац другий пункту 4 статті 19 виключено на підставі\nЗакону N 1766-III ( 1766-14 ) від 01.06.2000 )\n( Чинність частини другої пункту четвертого статті 19\nзупинено з 1 січня 1993 року стосовно державних підприємств згідно\nз Декретами N 23-92 від 31.12.92; N 39-93 від 26.04.93 )\n( Дію частини другої пункту четвертого статті 19 відновлено\nстосовно державних підприємств в зв'язку з втратою чинності абзацу\nсьомого пункту 4 статті 48 Декрету N 23-92 згідно із Законом\nN 318/94-ВР від 22.12.94 )"
    },
    {
      "provision_ref": "art20",
      "section": "20",
      "title": "Стаття 20. Планування діяльності підприємства",
      "content": "1. Підприємство (крім казенного) самостійно планує свою\nдіяльність і визначає перспективи розвитку виходячи з попиту на\nвироблювану продукцію, роботи, послуги та необхідності\nзабезпечення виробничого та соціального розвитку підприємства,\nпідвищення доходів. ( Абзац перший пункту 1 статті 20 із змінами,\nвнесеними згідно із Законом N 72/98-ВР від 04.02.98 )\nОснову планів становлять державні замовлення та договори,\nукладені із споживачами (покупцями) продукції, робіт, послуг і\nпостачальниками матеріально-технічних ресурсів.\n2. Підприємство виконує роботи і поставки для державних\nпотреб на договірній основі в порядку, що визначається\nзаконодавчими актами України.\n3. Підприємство при підготовці планів свого економічного\nрозвитку погоджує з відповідною Радою народних депутатів заходи,\nякі можуть викликати екологічні, соціальні, демографічні та інші\nнаслідки, що зачіпають інтереси населення території, і несе\nматеріальну відповідальність перед Радами народних депутатів за\nшкідливі наслідки своєї діяльності.\n4. Державне підприємство (крім казенного) самостійно складає\nрічний фінансовий план, який затверджується до 1 липня року, що\nпередує планованому, органом, уповноваженим управляти відповідним\nдержавним майном.\nПорядок складання річного фінансового плану державним\nпідприємством (крім казенного) встановлює уповноважений Кабінетом\nМіністрів України центральний орган виконавчої влади.\nПідприємства інших форм власності розробляють і затверджують\nфінансові плани у порядку і в строки, визначені їх власником\n(власниками).\n( Статтю 20 доповнено пунктом 4 згідно із Законом N 1963-III\n( 1963-14 ) від 21.09.2000 )\nСтаття 21. Господарські відносини підприємства з\nіншими підприємствами, організаціями,\nгромадянами\n1. Відносини підприємства з іншими підприємствами,\nорганізаціями і громадянами в усіх сферах господарської діяльності\nздійснюються на основі договорів.\nПідприємства вільні у виборі предмета договору, визначенні\nзобов'язань, будь-яких інших умов господарських взаємовідносин, що\nне суперечать законодавству України.\nНа підприємствах із шкідливими та небезпечними умовами праці\nта підвищеним ризиком виникнення аварій можуть створюватися\nспеціалізовані об'єктові аварійно-рятувальні служби з працівників\nцих підприємств за погодженням з державною чи комунальною\nаварійно-рятувальною службою, що обслуговує це підприємство, а у\nвипадку відсутності такого обслуговування - за погодженням з\nцентральним органом виконавчої влади, до повноважень якого\nвіднесено питання захисту населення і територій від надзвичайних\nситуацій техногенного та природного характеру. ( Пункт 1 статті 21\nдоповнено абзацом згідно із Законом N 2470-III ( 2470-14 ) від\n29.05.2001 )\nПідприємства усіх форм власності, на яких існує небезпека\nвиникнення надзвичайних ситуацій техногенного та природного\nхарактеру, перелік яких визначає Кабінет Міністрів України,\nпідлягають постійному та обов'язковому обслуговуванню державними\nаварійно-рятувальними службами (формуваннями) на договірній\nоснові. ( Пункт 1 статті 21 доповнено абзацом згідно із Законом\nN 2470-III ( 2470-14 ) від 29.05.2001 )\nОбов'язки та відповідальність аварійно-рятувальних служб\n(формувань) та порядок обслуговування об'єктів підвищеної\nнебезпеки визначаються договорами на обслуговування. ( Пункт 1\nстатті 21 доповнено абзацом згідно із Законом N 2470-III\n( 2470-14 ) від 29.05.2001 )\n2. Відповідальність працівника по фінансових обов'язках\nпідприємства визначається часткою його участі у фінансових\nресурсах підприємства.\n3. Порядок поставки продукції для державних потреб\nвизначається законодавством України. ( Пункт 3 статті 21 із\nзмінами, внесеними згідно з Декретом N 14-93 від 22.01.93, в\nредакції Закону N 481/96-ВР від 12.11.96 )\nСтаття 22. Забезпечення засобами виробництва та\nреалізація продукції\n1. Підприємство самостійно здійснює матеріально-технічне\nзабезпечення власного виробництва і капітального будівництва через\nсистему прямих угод (контрактів) або через товарні біржі та інші\nпосередницькі організації України, союзних республік та інших\nдержав.\n( Абзац другий пункту 1 статті 22 втратив чинність на\nпідставі Закону N 481/96-ВР від 12.11.96 )\n( Абзац третій пункту 1 статті 22 втратив чинність на\nпідставі Закону N 481/96-ВР від 12.11.96 )\n2. Підприємство здійснює реалізацію своєї продукції, інших\nматеріальних цінностей на основі прямих угод (контрактів),\nдержавного замовлення, через товарні біржі, мережу власних\nторгових підприємств.\nРеалізація продукції підприємства, в тому числі на основі\nбартерних угод, за межами України здійснюється самостійно або на\nоснові ліцензій відповідно до законодавства України."
    },
    {
      "provision_ref": "art23",
      "section": "23",
      "title": "Стаття 23. Ціни і ціноутворення",
      "content": "1. Підприємство реалізує свою продукцію, майно за цінами і\nтарифами, що встановлюються самостійно або на договірній основі,\nа у випадках, передбачених законодавчими актами України, - за\nдержавними цінами і тарифами. В розрахунках із зарубіжними\nпартнерами застосовуються контрактні ціни, що формуються\nвідповідно до умов і цін світового ринку.\n2. На продукцію підприємств, які займають монопольне\nстановище на ринку товарів, що визначають масштаб цін в економіці\nі соціальну захищеність громадян, допускається державне\nрегулювання цін відповідно до Закону України \"Про ціни і\nціноутворення\" ( 507-12 ).\nПри цьому державні ціни повинні враховувати середньогалузеву\nсобівартість продукції і забезпечувати мінімальний рівень\nрентабельності продукції, на яку вони поширюються. Якщо цей рівень\nрентабельності не забезпечується державними цінами, то держава\nповинна забезпечити його дотацією за умови, що продукція\nпідприємства є суспільно необхідною.\nУ разі порушення підприємством державної дисципліни цін на\nпродукцію надлишково одержана сума підлягає вилученню. Крім того,\nз підприємства стягується штраф у порядку і розмірах, встановлених\nзаконодавчими актами України."
    },
    {
      "provision_ref": "art24",
      "section": "24",
      "title": "Стаття 24. Фінансові та кредитні відносини",
      "content": "1. Джерелом формування фінансових ресурсів підприємства є\nприбуток (доход), амортизаційні відрахування, кошти, одержані від\nпродажу цінних паперів, пайові внески членів трудового колективу,\nпідприємств, організацій, громадян та інші надходження.\n2. Підприємство користується банківським кредитом на\nкомерційній договірній основі. Підприємство може надавати банку на\nдоговірній основі право використовувати свої вільні кошти і\nвстановлювати проценти за їх використання.\nДержавним підприємствам забороняється виступати гарантами\nпри наданні суб'єктам підприємницької діяльності банківських\nкредитів. ( Пункт другий статті 24 доповнено абзацом другим\nзгідно із Законом N 262/95-ВР від 05.07.95 )\n3. Підприємство має право відкривати поточні та вкладні\n(депозитні) рахунки для зберігання грошових коштів, здійснення\nвсіх видів операцій у будь-яких банках України та інших держав за\nсвоїм вибором і за згодою цих банків у порядку, що встановлюється\nНаціональним банком України. Повідомлення про відкриття або\nзакриття своїх рахунків у банках підприємство зобов'язане\nнадіслати податковому органу, у якому воно обліковується як\nплатник податків. Таке повідомлення протягом трьох робочих днів із\nдня відкриття або закриття рахунку (включаючи день відкриття або\nзакриття) має бути подане безпосередньо або надіслано на адресу\nвідповідного податкового органу поштою з повідомленням про\nвручення. Форма і зміст повідомлення про відкриття або закриття\nрахунків підприємства встановлюються центральним податковим\nорганом України. ( Частина третя статті 24 в редакції Закону\nN 725/97-ВР від 16.12.97 )\n( Пункт 3 статті 24 із змінами, внесеними згідно із Законом\nN 2921-III ( 2921-14 ) від 10.01.2002 )\n( Дію пункту третього статті 24 припинено строком на один рік в\nчастині права підприємств відкривати рахунки для зберігання коштів\nу будь-якому банку інших союзних республік та держав згідно з\nПостановою ВР N 1292-12 від 04.07.91 )\n4. Підприємства самостійно встановлюють черговість і напрями\nсписання коштів з власних рахунків, яке здійснюється установами\nбанків за дорученням таких підприємств, крім випадків,\nпередбачених законами України. Розрахунки підприємств за своїми\nзобов'язаннями провадяться через установи банків у порядку,\nвстановленому Національним банком України відповідно до законів\nУкраїни. ( Пункт 4 статті 24 в редакції Закону N 419/96-ВР від\n16.10.96 )\n5. Підприємство може поставляти продукцію, виконувати роботи,\nнадавати послуги в кредит із сплатою покупцями (споживачами)\nпроцентів за користування цим кредитом. Для оформлення таких угод\nпідприємство може застосовувати в господарському обороті векселі.\n6. Підприємство несе повну відповідальність за додержання\nкредитних договорів і розрахункової дисципліни. Підприємство, яке\nне виконує своїх зобов'язань по розрахунках, може бути оголошено\nгосподарським судом банкрутом у порядку, встановленому Законом\nУкраїни \"Про відновлення платоспроможності боржника або визнання\nйого банкрутом\" ( 2343-12 ). ( Пункт 6 статті 24 в редакції Закону\nN 2685-12 від 14.10.92, із змінами, внесеними згідно із Законом\nN 762-IV ( 762-15 ) від 15.05.2003 )"
    },
    {
      "provision_ref": "art25",
      "section": "25",
      "title": "Стаття 25. Зовнішньоекономічна діяльність підприємства",
      "content": "1. Підприємство самостійно здійснює зовнішньоекономічну\nдіяльність.\nЗовнішньоекономічна діяльність підприємства є частиною\nзовнішньоекономічної діяльності України і регулюється законами\nУкраїни.\n2. Порядок використання виручки підприємства в іноземній\nвалюті визначається валютним законодавством України. ( Пункт 2\nстатті 25 в редакції Декрету N 15-93 від 19.02.93 )\n3. Підприємство має право одержувати кредити від своїх\nзарубіжних партнерів. При цьому валюта зараховується на баланс\nпідприємства і використовується ним самостійно. По одержаних\nпідприємством кредитах держава відповідальності не несе.\nПідприємство, яке здійснює зовнішньоекономічну діяльність,\nможе відкривати за межами України свої представництва та виробничі\nпідрозділи, утримання яких здійснюється за кошти підприємства.\n4. Підприємство у своїй зовнішньоекономічній діяльності з\nпитань економічної, технологічної, екологічної та соціальної\nбезпеки контролюється державними органами."
    },
    {
      "provision_ref": "art26",
      "section": "26",
      "title": "Стаття 26. Соціальна діяльність підприємства",
      "content": "1. Питання соціального розвитку, включаючи поліпшення умов\nпраці, життя і здоров'я, гарантії обов'язкового медичного\nстрахування членів трудового колективу та їх сімей, вирішуються\nтрудовим колективом за участю власника чи уповноваженого ним\nоргану відповідно до статуту підприємства, колективного договору\nта законодавчих актів України.\nТрудовий колектив і власник чи уповноважений ним орган\n(адміністрація) в плані соціального розвитку враховують розвиток\nмісць компактного проживання членів свого колективу.\n2. Підприємство зобов'язане забезпечити для всіх працюючих на\nпідприємстві безпечні та нешкідливі умови праці і несе\nвідповідальність у встановленому законодавством порядку за шкоду,\nзаподіяну їх здоров'ю та працездатності.\n3. Підприємство здійснює підготовку кваліфікованих робітників\nта спеціалістів, їх економічне і професійне навчання у власних\nнавчальних закладах або за угодами в навчальних закладах,\nпідпорядкованих державним органам освіти, іншим відомствам і\nпідприємствам.\nПідприємство надає пільги працюючим випускникам\nпрофесійно-технічних, середніх спеціальних та вищих учбових\nзакладів відповідно до законодавства України.\n4. Пенсіонери та інваліди, які працювали до виходу на пенсію\nна підприємстві, користуються нарівні з його працівниками наявними\nможливостями медичного обслуговування, забезпечення житлом,\nпутівками в оздоровчі та профілактичні заклади та іншими\nсоціальними послугами та пільгами згідно з статутом підприємства.\n5. Підприємство зобов'язане постійно поліпшувати умови праці\nта побуту жінок, підлітків, забезпечувати їх роботою переважно в\nденний час із скороченим робочим днем, жінок, які мають малолітніх\nдітей, вагітних жінок переводити на легшу роботу з нешкідливими\nумовами праці та надавати інші пільги, передбачені законодавством.\nПідприємство з шкідливими умовами праці створює окремі цехи,\nдільниці для надання жінкам, підліткам та окремим категоріям\nпрацюючих більш легкої роботи.\n6. Підприємство має право самостійно встановлювати для своїх\nпрацівників додаткові відпустки, скорочений робочий день та інші\nпільги, а також заохочувати працівників підприємств та установ,\nякі обслуговують трудовий колектив, але не входять до його складу.\n7. Працівник підприємства, який став інвалідом на даному\nпідприємстві внаслідок нещасного випадку або професійного\nзахворювання, може забезпечуватися додатковою пенсією незалежно\nвід розмірів державної пенсії.\n8. У разі смерті працівника підприємства при виконанні ним\nслужбових обов'язків підприємство добровільно або на основі\nрішення суду забезпечує сім'ю працівника допомогою відповідно до\nзаконодавчих актів України.\n9. Підприємство з правом найняття робочої сили за рішенням\nвідповідної місцевої Ради народних депутатів відповідно до Законів\nУкраїни \"Про зайнятість населення\" ( 803-12 ) та \"Про основи\nсоціальної захищеності інвалідів в Україні\" ( 875-12 ) забезпечує\nпевну кількість робочих місць для працевлаштування інвалідів,\nпідлітків та інших верств населення, що потребують соціального\nзахисту. У разі невиконання цієї вимоги або відмови у створенні\nробочих місць для даної категорії населення підприємство\nвідраховує кошти на рахунок відповідної Ради народних депутатів у\nпорядку і розмірах, передбачених зазначеними Законами."
    },
    {
      "provision_ref": "art27",
      "section": "27",
      "title": "Стаття 27. Гарантії прав та інтересів підприємств",
      "content": "1. Держава гарантує додержання прав і законних інтересів\nпідприємства.\nПідприємство при здійсненні господарської та іншої діяльності\nмає право з власної ініціативи приймати будь-які рішення, що не\nсуперечать законодавству України.\nВтручання в господарську та іншу діяльність підприємства з\nбоку державних, громадських і кооперативних органів, політичних\nпартій і рухів не допускається, крім випадків, передбачених\nзаконодавством України.\n2. Республіканські і місцеві державні та громадські органи та\nїх службові особи при прийнятті рішень, що стосуються\nпідприємства, і в своїх відносинах з ним несуть відповідальність\nза додержання положень цього Закону. Державні органи і службові\nособи можуть втручатись у діяльність підприємства тільки\nвідповідно до своєї компетенції, встановленої законодавством. У\nразі видання державним чи іншим органом акта, що не відповідає\nйого компетенції або вимогам законодавства, або виникнення у\nзв'язку з цим спірних питань, підприємство має право звернутися до\nсуду з заявою про визнання такого акта недійсним.\nЗбитки (включаючи очікуваний і не одержаний прибуток),\nзавдані підприємству в результаті виконання вказівок державних чи\nінших органів або їх службових осіб, які порушили права\nпідприємства, а також внаслідок неналежного здійснення такими\nорганами або їх службовими особами передбачених законодавством\nобов'язків щодо підприємства, підлягають відшкодуванню за їх\nрахунок. Спори про відшкодування збитків вирішуються судом.\n( Пункт 2 статті 27 із змінами, внесеними згідно із Законом\nN 762-IV ( 762-15 ) від 15.05.2003 )\nСтаття 28. Правові й економічні умови господарської\nдіяльності підприємства\n1. Держава забезпечує підприємству (незалежно від форм\nвласності) рівні правові та економічні умови господарювання.\n2. Держава сприяє розвитку ринку, здійснюючи його регулювання\nз допомогою економічних законів і стимулів, реалізує\nантимонопольні заходи, забезпечує соціальну захищеність усіх\nтрудящих.\nДержава забезпечує пільгові умови підприємствам, які\nвпроваджують прогресивні технології, створюють нові робочі місця,\nвикористовують працю громадян, що потребують соціального захисту.\nДержава стимулює розвиток малих підприємств України: надає\nпільги при оподаткуванні, одержанні державних кредитів, створює\nфонди сприяння розвитку малих підприємств та інше.\nОргани державного управління будують свої відносини з\nпідприємствами, використовуючи економічні методи.\nОрганам державного управління забороняється встановлювати\nбудь-які види оподаткування, крім тих, що визначаються\nзаконами України про податки."
    },
    {
      "provision_ref": "art29",
      "section": "29",
      "title": "Стаття 29. Облік і звітність",
      "content": "1. Підприємство веде первинний та бухгалтерський облік\nрезультатів своєї роботи, складає статистичну інформацію та\nадміністративні дані.\nПорядок організації та ведення бухгалтерського обліку,\nподання статистичної інформації та адміністративних даних\nвизначається законодавством.\n( Пункт 1 статті 29 із змінами, внесеними згідно із Законом\nN 1708-III ( 1708-14 ) від 11.05.2000, в редакції Закону\nN 3047-III ( 3047-14 ) від 07.02.2002 )\n2. Забороняється вимагати від підприємств подання\nстатистичної інформації та адміністративних даних з порушенням\nвстановленого законодавством порядку. Відомості, не передбачені\nзвітно-статистичною документацією, підприємством можуть бути\nподані запитувачам на договірній основі, а судам, органам\nпрокуратури, служби безпеки, внутрішніх справ, державної\nподаткової служби, Антимонопольного комітету України, Державній\nкомісії з цінних паперів та фондового ринку, господарському суду\nта аудиторським організаціям і державним виконавцям - у випадках,\nпередбачених законодавством, на їх письмовий запит. ( Абзац перший\nпункту 2 статті 29 в редакції Закону N 3047-III ( 3047-14 ) від\n07.02.2002 )\nПідприємства, їх об'єднання та відособлені підрозділи\nзобов'язані безоплатно надавати Рахунковій палаті всі необхідні їй\nвідомості та інші матеріали щодо використання коштів Державного\nбюджету України. ( Пункт 2 статті 29 доповнено абзацом згідно із\nЗаконом N 1746-III ( 1746-14 ) від 18.05.2000 )\n( Пункт другий статті 29 із змінами, внесеними згідно із Законами\nN 2932-12 від 26.01.93, N 82/95-ВР від 02.03.95, N 2056-III\n( 2056-14 ) від 19.10.2000 )\n3. Підприємства, що входять до складу будь-якого об'єднання,\nне змінюють порядку обліку і подання статистичної інформації та\nадміністративних даних про свою діяльність.\nОб'єднання веде бухгалтерський облік і складає статистичну\nінформацію та адміністративні дані, якщо це передбачено в його\nстатуті чи договорі, в порядку, встановленому для підприємств.\n( Пункт 3 статті 29 в редакції Закону N 3047-III ( 3047-14 ) від\n07.02.2002 )\n4. Річна фінансова звітність підприємств підлягає\nобов'язковому аудиту, за винятком тих організацій, що повністю\nутримуються за рахунок бюджету і не займаються підприємницькою\nдіяльністю. Обов'язкова аудиторська перевірка річної фінансової\nзвітності підприємств з річним господарським оборотом менш як\nдвісті п'ятдесят неоподатковуваних мінімумів проводиться один раз\nна три роки. ( Статтю 29 доповнено пунктом 4 згідно із Законом\nN 90/95-ВР від 14.03.95, із змінами, внесеними згідно із Законом\nN 1708-III ( 1708-14 ) від 11.05.2000 )\n5. Посадові особи підприємств за порушення порядку подання\nстатистичної інформації та адміністративних даних несуть\nвідповідальність відповідно до законодавства.\n( Пункт 5 статті 29 в редакції Закону N 3047-III ( 3047-14 ) від\n07.02.2002 )"
    },
    {
      "provision_ref": "art30",
      "section": "30",
      "title": "Стаття 30. Комерційна таємниця підприємства",
      "content": "1. Під комерційною таємницею підприємства маються на увазі\nвідомості, пов'язані з виробництвом, технологічною інформацією,\nуправлінням, фінансами та іншою діяльністю підприємства, що не є\nдержавною таємницею, розголошення (передача, витік) яких може\nзавдати шкоди його інтересам.\n2. Склад і обсяг відомостей, що становлять комерційну\nтаємницю, порядок їх захисту визначаються керівником\nпідприємства. Відомості, які не можуть становити комерційної\nтаємниці, визначаються Кабінетом Міністрів України.\n3. Відповідальність за розголошення відомостей, які\nстановлять комерційну таємницю підприємства, і порядок охорони\nтаких відомостей встановлюються законодавчими актами України."
    },
    {
      "provision_ref": "art31",
      "section": "31",
      "title": "Стаття 31. Відповідальність підприємства",
      "content": "1. За порушення договірних зобов'язань,\nкредитно-розрахункової і податкової дисципліни, вимог до якості\nпродукції та інших правил здійснення господарської діяльності\nпідприємство несе відповідальність, передбачену законодавством\nУкраїни.\nСплата штрафів за порушення умов договору, а також\nвідшкодування завданих збитків не звільняють підприємство без\nзгоди споживача від виконання зобов'язань щодо поставок продукції,\nпроведення робіт чи надання послуг.\n2. Підприємство зобов'язане:\nохороняти навколишнє середовище від забруднення та інших\nшкідливих впливів;\nвідшкодувати відповідній Раді народних депутатів збитки,\nзавдані нераціональним використанням землі та інших природних\nресурсів і забрудненням навколишнього середовища;\nзабезпечувати безпеку виробництва, санітарно-гігієнічні норми\nі вимоги щодо захисту здоров'я його працівників, населення і\nспоживачів продукції;\nу випадках, передбачених законодавством, підприємство\nзобов'язане сплачувати штрафи відповідним місцевим Радам народних\nдепутатів."
    },
    {
      "provision_ref": "art32",
      "section": "32",
      "title": "Стаття 32. Контроль за діяльністю підприємства",
      "content": "1. Контроль за окремими сторонами діяльності підприємства\nздійснюють державна податкова інспекція, державна\nконтрольно-ревізійна служба, державні органи, на які покладено\nнагляд за безпекою виробництва та праці, протипожежною та\nекологічною безпекою, інші органи відповідно до законодавства\nУкраїни. ( Частина перша пункту 1 статті 32 із змінами, внесеними\nзгідно із Законом N 3292-12 від 17.06.93 )\nОргани, що контролюють окремі сторони діяльності\nпідприємства, здійснюють повноваження в межах своєї компетенції,\nяка встановлюється законодавчими актами України. Підприємство має\nправо не виконувати вимоги цих органів, якщо ці вимоги виходять за\nмежі їх повноважень.\n2. Підприємство має право на одержання інформації про\nрезультати інспектування і перевірок протягом 30 днів від їх\nпочатку. Дії службових осіб, які здійснювали інспектування і\nперевірку, можуть бути оскаржені власником (керівником для\nдержавного) підприємства в порядку, передбаченому законодавством\nУкраїни.\n3. Службові особи організацій та органів, що проводять\nперевірку підприємства, несуть відповідальність за розголошення\nкомерційної таємниці підприємства згідно з статтею 30 цього\nЗакону.\n4. Контроль окремих сторін діяльності об'єднання підприємств\nздійснюється в порядку, визначеному цією статтею.\nСтаття 33. Відносини підприємства з місцевими Радами\nнародних депутатів\n1. Взаємовідносини підприємства з органами державного\nуправління і місцевого самоврядування будуються відповідно до\nцього Закону, Закону України \"Про місцеві Ради народних депутатів\nУкраїни та місцеве самоврядування\" ( 533-12 ), інших законодавчих\nактів України, які встановлюють компетенцію цих органів.\n2. Підприємство має право на строго добровільній основі брати\nучасть у формуванні позабюджетних цільових фінансових фондів\nреспубліки і місцевих Рад народних депутатів.\n3. Підприємство бере участь на добровільній договірній основі\nв роботі по комплексному економічному і соціальному розвитку\nтериторії, що проводиться місцевою Радою народних депутатів.\nПідприємство зобов'язане за рішенням місцевої Ради народних\nдепутатів створювати за рахунок її коштів спеціальні робочі місця\nдля осіб з обмеженою працездатністю та організовувати їх\nпрофесійну підготовку.\nРада народних депутатів має право залучати підприємства на\nнепрофільні роботи в разі стихійного лиха, а також на підставі\nпостанов Кабінету Міністрів України, пов'язаних з надзвичайними\nситуаціями.\n4. Вилучення об'єктів соціально-культурного та побутового\nпризначення, житла, збудованих за рахунок коштів підприємств,\nмісцевими Радами народних депутатів або іншими органами без згоди\nвласника та трудового колективу підприємства не допускається.\nЧастина житла, що передається підприємством місцевим Радам\nнародних депутатів, встановлюється законодавчими актами\nУкраїни."
    },
    {
      "provision_ref": "art34",
      "section": "34",
      "title": "Стаття 34. Умови ліквідації і реорганізації підприємства",
      "content": "1. Ліквідація і реорганізація (злиття, приєднання, поділ,\nвиділення, перетворення) підприємства провадяться з дотриманням\nвимог антимонопольного законодавства за рішенням власника, а у\nвипадках, передбачених цим Законом, - за рішенням власника та за\nучастю трудового колективу або органу, уповноваженого створювати\nтакі підприємства, чи за рішенням суду. Реорганізація\nпідприємства, що зловживає своїм монопольним становищем на ринку,\nможе здійснюватись також шляхом його примусового поділу в порядку,\nпередбаченому чинним законодавством. Реорганізація підприємства,\nяка може призвести до екологічних, демографічних та інших\nнегативних наслідків, що зачіпають інтереси населення території,\nповинна погоджуватися з відповідною Радою народних депутатів.\n( Пункт перший статті 34 в редакції Закону N 82/95-ВР від\n02.03.95, із змінами, внесеними згідно із Законом N 762-IV\n( 762-15 ) від 15.05.2003, зміни до пункту 1 статті 34 не внесені.\nДодатково див. Закон N 1294-IV ( 1294-15 ) від 20.11.2003 )\n2. Підприємство ліквідується також у випадках:\nвизнання його банкрутом;\nякщо прийнято рішення про заборону діяльності підприємства\nчерез невиконання умов, встановлених законодавством, і в\nпередбачений рішенням строк не забезпечено додержання цих умов або\nне змінено вид діяльності;\nякщо рішенням суду будуть визнані недійсними установчі\nдокументи і рішення про створення підприємства;\nна інших підставах, передбачених законодавчими актами\nУкраїни.\n3. При реорганізації і ліквідації підприємства звільнюваним\nпрацівникам гарантується додержання їх прав та інтересів\nвідповідно до трудового законодавства України.\n4. Підприємство вважається реорганізованим або ліквідованим з\nмоменту виключення його з державного реєстру України.\n5. У разі злиття підприємства з іншим підприємством усі\nмайнові права та обов'язки кожного з них переходять до\nпідприємства, яке виникло в результаті злиття.\nПри приєднанні одного підприємства до іншого до останнього\nпереходять усі майнові права та обов'язки приєднаного\nпідприємства.\n6. У разі поділу підприємства до нових підприємств, які\nвиникли в результаті цього поділу, переходять за роздільним актом\n(балансом) у відповідних частинах майнові права і обов'язки\nреорганізованого підприємства.\nПри виділенні з підприємства одного або кількох нових\nпідприємств до кожного з них переходять за роздільним актом\n(балансом) у відповідних частинах майнові права і обов'язки\nреорганізованого підприємства.\n7. При перетворенні одного підприємства в інше до\nпідприємства, яке щойно виникло, переходять усі майнові права і\nобов'язки колишнього підприємства."
    },
    {
      "provision_ref": "art35",
      "section": "35",
      "title": "Стаття 35. Ліквідаційна комісія",
      "content": "1. Ліквідація підприємства здійснюється ліквідаційною\nкомісією, яка утворюється власником або уповноваженим ним органом.\nЗа їх рішенням ліквідація може проводитись самим підприємством в\nособі його органу управління.\nВласник, суд або орган, уповноважений створювати\nпідприємства, який прийняв рішення про ліквідацію підприємства,\nвстановлює порядок і строки проведення ліквідації, а також строк\nдля заяви претензій кредиторів, який не може бути менше двох\nмісяців з моменту оголошення про ліквідацію. ( Абзац другий пункту\n1 статті 35 із змінами, внесеними згідно із Законом N 762-IV\n( 762-15 ) від 15.05.2003 )\nУ разі визнання підприємства банкрутом його ліквідація\nпроводиться згідно з ліквідаційною процедурою, передбаченою\nЗаконом України \"Про відновлення платоспроможності боржника або\nвизнання його банкрутом\" ( 2343-12 ). ( Абзац третій пункту 1\nстатті 35 в редакції Закону N 2409-III ( 2409-14 ) від\n17.05.2001 )\n( Пункт перший статті 35 в редакції Закону N 2685-12 від\n14.10.92 )\n2. Ліквідаційна комісія або інший орган, який проводить\nліквідацію підприємства, вміщує в офіційній пресі за\nмісцезнаходженням підприємства публікацію про його ліквідацію і\nпро порядок та строк заяви кредиторами претензій. Поряд з цією\nпублікацією ліквідаційна комісія (орган, що проводить ліквідацію)\nзобов'язана провести роботу по стягненню дебіторської\nзаборгованості підприємству і виявленню претензій кредиторів з\nповідомленням останніх про ліквідацію підприємства.\nЛіквідаційна комісія (орган, що проводить ліквідацію) оцінює\nнаявне майно ліквідовуваного підприємства і розраховується з\nкредиторами, складає ліквідаційний баланс і подає його власнику\nабо органу, який призначив ліквідаційну комісію. Достовірність та\nповнота ліквідаційного балансу повинні бути підтверджені аудитором\n(аудиторською фірмою), за винятком тих організацій, які повністю\nутримуються за рахунок бюджету і не займаються підприємницькою\nдіяльністю. ( Абзац другий пункту другого статті 35 із змінами,\nвнесеними згідно із Законом N 90/95-ВР від 14.03.95 )"
    },
    {
      "provision_ref": "art36",
      "section": "36",
      "title": "Стаття 36. Задоволення претензій кредиторів",
      "content": "1. Претензії кредиторів до ліквідовуваного підприємства\nзадовольняються з майна цього підприємства. При цьому в\nпершочерговому порядку задовольняються борги перед бюджетами і\nкомпенсуються витрати на відновлення природного середовища, якому\nзавдало шкоди ліквідоване підприємство.\n2. Претензії, виявлені і заявлені після закінчення строку,\nвстановленого для їх заяви, задовольняються з майна підприємства,\nщо залишилось після задоволення першочергових претензій, виявлених\nпретензій, а також претензій, заявлених у встановлений строк.\n3. Претензії, не задоволені за браком майна, вважаються\nпогашеними. Погашеними вважаються також претензії, які не визнані\nліквідаційною комісією (органом, що проводить ліквідацію), а також\nза умови, якщо кредитори протягом місячного строку від дня\nодержання повідомлення про повне або часткове невизнання претензії\nне подадуть позови до суду про задоволення їх вимог. ( Пункт 3\nстатті 36 із змінами, внесеними згідно із Законом N 762-IV\n( 762-15 ) від 15.05.2003 )\n4. У разі визнання підприємства банкрутом черговість\nзадоволення вимог кредиторів визначається відповідно до Закону\nУкраїни \"Про відновлення платоспроможності боржника або визнання\nйого банкрутом\" ( 2343-12 ). ( Статтю 36 доповнено пунктом 4\nзгідно із Законом N 2409-III ( 2409-14 ) від 17.05.2001 )\n5. У разі ліквідації підприємства здійснюється капіталізація\nпочасових платежів, належних з цього підприємства у зв'язку із\nзаподіянням каліцтва чи іншого ушкодження здоров'я або із смертю\nгромадянина.\n6. У разі ліквідації підприємства вклад члена трудового\nколективу видається йому в грошовій формі або цінними паперами\nпісля задоволення претензій кредиторів.\n7. Майно, що залишилось після задоволення претензій\nкредиторів і членів трудового колективу, використовується за\nвказівкою власника.\n8. У разі реорганізації підприємства його права і обов'язки\nпереходять до правонаступників.\nСтаття 37. Особливості створення, ліквідації, реорганізації\nказенного підприємства\n1. Державне підприємство, яке відповідно до законодавства\nУкраїни не підлягає приватизації, за рішенням Кабінету Міністрів\nУкраїни може бути перетворене в казенне підприємство.\n2. Рішення про перетворення державного підприємства в казенне\nприймається за однієї з таких умов:\nпідприємство провадить виробничу або іншу діяльність, яка\nвідповідно до законодавства може здійснюватись тільки державним\nпідприємством;\nголовним споживачем продукції підприємства (більш як 50\nвідсотків) є держава;\nпідприємство є суб'єктом природних монополій.\n3. Ліквідація і реорганізація казенного підприємства\nздійснюється за рішенням Кабінету Міністрів України відповідно до\nзаконодавства України."
    },
    {
      "provision_ref": "art38",
      "section": "38",
      "title": "Стаття 38. Особливості управління казенним підприємством",
      "content": "1. Управління казенним підприємством здійснюють органи,\nуповноважені управляти відповідним державним майном. Органами\nуправління казенними підприємствами є міністерства та інші\nцентральні органи виконавчої влади.\n2. Міністерство або інший центральний орган виконавчої влади:\nпризначає на посаду та звільняє з посади керівника казенного\nпідприємства за погодженням з Кабінетом Міністрів України;\nзатверджує статут казенного підприємства та зміни до нього,\nздійснює контроль за додержанням статуту та приймає рішення у\nзв'язку з його порушенням;\nздійснює контроль за ефективністю використання майна, що є у\nдержавній власності і закріплене за казенним підприємством;\nздійснює планування і фінансовий контроль за господарською\nдіяльністю казенного підприємства, затверджує фінансовий план і\nплан розвитку казенного підприємства та обов'язково укладає з ним\nдержавні контракти на поставку продукції (виконання робіт, надання\nпослуг) для державних потреб;\nвизначає порядок використання чистого прибутку казенного\nпідприємства шляхом встановлення обов'язкових нормативів розподілу\nтакого прибутку;\nзатверджує умови та фонд оплати праці казенного підприємства\nз урахуванням умов, передбачених галузевою угодою."
    },
    {
      "provision_ref": "art39",
      "section": "39",
      "title": "Стаття 39. Особливості діяльності казенного підприємства",
      "content": "1. Казенне підприємство діє на підставі статуту, який\nзатверджується органом, уповноваженим управляти державним майном,\nта розробляється на основі Типового статуту, затвердженого\nКабінетом Міністрів України.\n2. Статут казенного підприємства, крім положень, передбачених\nстаттею 9 цього Закону, встановлює:\nобов'язкову звітність казенного підприємства за формою, що\nвстановлюється Кабінетом Міністрів України;\nвідповідальність керівника казенного підприємства за\nрезультати господарської діяльності підприємства.\n3. Казенне підприємство відповідає за своїми зобов'язаннями\nкоштами та іншим майном, що є в його розпорядженні, крім основних\nфондів. При недостатності у казенного підприємства таких коштів та\nмайна відповідальність за його зобов'язаннями несе власник.\n4. Казенні підприємства мають право вступати до асоціацій,\nконсорціумів, концернів та інших об'єднань підприємств лише за\nпогодженням з Кабінетом Міністрів України.\n( Закон доповнено розділом VIII згідно із Законом N 72/98-ВР від\n04.02.98 )\nГолова Верховної Ради Української РСР Л.КРАВЧУК\n\nм. Київ, 27 березня 1991 року\nN 887-XII"
    }
  ],
  "definitions": []
}