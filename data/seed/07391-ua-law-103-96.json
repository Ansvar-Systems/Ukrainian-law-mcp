{
  "id": "ua-law-103-96",
  "type": "statute",
  "title": "Закон України (103/96-ВР)",
  "title_en": "",
  "short_name": "103/96-ВР",
  "status": "in_force",
  "issued_date": "1996-03-25",
  "url": "https://zakon.rada.gov.ua/laws/show/103/96-ВР",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін і доповнень до Закону України\n\"Про пенсійне забезпечення військовослужбовців та\nосіб начальницького і рядового складу органів\nвнутрішніх справ\"\n( Відомості Верховної Ради України (ВВР), 1996, N 17, ст. 73 )\n\nУ зв'язку з прийняттям Закону України \"Про статус ветеранів\nвійни, гарантії їх соціального захисту\" ( 3551-12 ) і Закону\nУкраїни \"Про основні засади соціального захисту ветеранів праці та\nінших громадян похилого віку в Україні\" ( 3721-12 ) Верховна Рада\nУкраїни п о с т а н о в л я є :\nВнести до Закону України \"Про пенсійне забезпечення\nвійськовослужбовців та осіб начальницького і рядового складу\nорганів внутрішніх справ\" ( 2262-12 ) (Відомості Верховної Ради\nУкраїни, 1992 р., N 29, ст. 399; 1994 р., N 24, ст.178; 1995 р., N\n16, ст.111) такі зміни і доповнення:\n1. Преамбулу Закону після слів \"органів державної безпеки і\nвнутрішніх справ СРСР\" доповнити словами \"військовослужбовців,\nякі в період Великої Вітчизняної війни проходили службу у складі\n1-го Чехословацького армійського корпусу під командуванням\nЛ.Свободи\".\n2. У статтях 1, 12, 13, 14, 16, 23, 43 та назві розділу II\nслова \"вислугою строків служби\" замінити словами \"вислугу років\",\nа у статті 17 слова \"вислуги строків служби\" замінити словами\n\"вислуги років\".\n3. Частину першу статті 4 після слів \"підпільних організаціях\nі групах, визнаних такими законодавством України\" доповнити\nсловами \"у складі 1-го Чехословацького армійського корпусу під\nкомандуванням Л.Свободи\".\n4. Частину другу статті 13 викласти в такій редакції:\n\"Загальний розмір пенсії, обчислений відповідно до цієї\nстатті, не повинен перевищувати 85 процентів відповідних сум\nгрошового забезпечення, а особам, які брали участь у ліквідації\nнаслідків Чорнобильської катастрофи під час проходження служби і\nвіднесені до категорії 1, - 95 процентів, до категорій 2 і 3, - 90\nпроцентів\".\n5. Статтю 15 викласти в такій редакції:\n\" Стаття 15. Підвищення пенсій за вислугу років\nОсобам офіцерського складу, прапорщикам, мічманам,\nвійськовослужбовцям надстрокової служби та військової служби за\nконтрактом, особам начальницького і рядового складу органів\nвнутрішніх справ, які є ветеранами війни, та особам, на яких\nпоширюється чинність Закону України \"Про статус ветеранів війни,\nгарантії їх соціального захисту\", пенсії за вислугу років\nпідвищуються в таких розмірах: а) на 400 процентів мінімальної пенсії за віком - інвалідам\nвійни I групи; б) на 350 процентів мінімальної пенсії за віком - інвалідам\nвійни II групи; в) на 200 процентів мінімальної пенсії за віком - інвалідам\nвійни III групи; г) на 150 процентів мінімальної пенсії за віком - учасникам\nбойових дій, членам сімей, зазначеним у пункті 1 статті 10 Закону\nУкраїни \"Про статус ветеранів війни, гарантії їх соціального\nзахисту\", а також дружинам (чоловікам) померлих інвалідів Великої\nВітчизняної війни, які не одружилися вдруге; д) на 75 процентів мінімальної пенсії за віком - учасникам\nвійни, нагородженим орденами і медалями колишнього Союзу РСР за\nсамовіддану працю і бездоганну військову службу в тилу в роки\nВеликої Вітчизняної війни; на 50 процентів мінімальної пенсії за\nвіком - іншим учасникам війни та дружинам (чоловікам) померлих\nучасників війни і бойових дій, партизанів і підпільників, визнаних\nза життя інвалідами від загального захворювання, трудового\nкаліцтва та з інших причин, які не одружилися вдруге, батькам і\nдружинам (чоловікам), які не одружилися вдруге,\nвійськовослужбовців, осіб начальницького і рядового складу органів\nвнутрішніх справ, які загинули, померли або пропали безвісти в\nперіод проходження служби\".\n6. Частину першу статті 16 доповнити пунктом \"в\" такого\nзмісту:\n\"в) пенсіонерам, які мають особливі заслуги перед\nБатьківщиною (стаття 11 Закону України \"Про статус ветеранів\nвійни, гарантії їх соціального захисту\") - в розмірі 250 процентів\nмінімальної пенсії за віком, а пенсіонерам, які мають особливі\nтрудові заслуги перед Батьківщиною (стаття 8 Закону України \"Про\nосновні засади соціального захисту ветеранів праці та інших\nгромадян похилого віку в Україні\"), - в розмірі 200 процентів\nмінімальної пенсії за віком\".\n7. Пункт \"а\" статті 20 викласти в такій редакції:\n\"а) інваліди війни - при настанні інвалідності внаслідок\nпоранення, контузії, каліцтва, захворювання, одержаних під час\nзахисту Батьківщини, виконання обов'язків військової служби\n(службових обов'язків) чи пов'язаних з перебуванням на фронті, у\nпартизанських загонах і з'єднаннях, підпільних організаціях і\nгрупах та інших формуваннях, визнаних такими законодавством\nУкраїни, в районі воєнних дій, на прифронтових дільницях\nзалізниць, на спорудженні оборонних рубежів, військово-морських\nбаз та аеродромів у період громадянської та Великої Вітчизняної\nвоєн або з участю у бойових діях у мирний час, а також інші особи,\nзазначені у статті 7 Закону України \"Про статус ветеранів війни,\nгарантії їх соціального захисту\".\n8. У статті 24:\nчастину першу доповнити пунктом \"в\" такого змісту:\n\"в) інвалідам, які мають особливі заслуги перед Батьківщиною\n(стаття 11 Закону України \"Про статус ветеранів війни, гарантії їх\nсоціального захисту\"), - в розмірі 250 процентів мінімальної\nпенсії за віком, а інвалідам, які мають особливі трудові заслуги\nперед Батьківщиною (стаття 8 Закону України \"Про основні засади\nсоціального захисту ветеранів праці та інших громадян похилого\nвіку в Україні\"), - в розмірі 200 процентів мінімальної пенсії за\nвіком\";\nчастину другу викласти у такій редакції:\n\"Надбавки, передбачені пунктами \"а\",\"б\" і \"в\" цієї статті,\nможуть нараховуватись одночасно\".\n9. Статтю 25 викласти в такій редакції:\n\" Стаття 25. Підвищення пенсій по інвалідності\nПенсії по інвалідності підвищуються у таких розмірах:\nа) на 400 процентів мінімальної пенсії за віком - інвалідам\nвійни I групи; б) на 350 процентів мінімальної пенсії за віком - інвалідам\nвійни II групи; в) на 200 процентів мінімальної пенсії за віком - інвалідам\nвійни III групи; г) на 150 процентів мінімальної пенсії за віком - учасникам\nбойових дій, які отримують пенсії по інвалідності, що настала\nвнаслідок причин, зазначених у пункті \"б\" статті 20 цього Закону,\nчленам сімей, зазначеним у пункті 1 статті 10 Закону України \"Про\nстатус ветеранів війни, гарантії їх соціального захисту\"\n( 3551-12 ), а також дружинам (чоловікам) померлих інвалідів\nВеликої Вітчизняної війни, які не одружилися вдруге; д) на 75 процентів мінімальної пенсії за віком - учасникам\nвійни, нагородженим орденами і медалями колишнього Союзу РСР за\nсамовіддану працю і бездоганну військову службу в тилу в роки\nВеликої Вітчизняної війни, які отримують пенсії по інвалідності,\nщо настала внаслідок причин, зазначених у пункті \"б\" статті 20\nцього Закону; на 50 процентів мінімальної пенсії за віком - іншим\nучасникам війни, які отримують пенсії по інвалідності, що настала\nвнаслідок причин, зазначених у пункті \"б\" статті 20 цього Закону,\nа також дружинам (чоловікам), які не одружилися вдруге, померлих\nучасників війни і бойових дій, партизанів і підпільників, визнаних\nза життя інвалідами від загального захворювання, трудового\nкаліцтва та з інших причин, батькам, а також дружинам (чоловікам),\nякі не одружилися вдруге, військовослужбовців, осіб начальницького\nі рядового складу органів внутрішніх справ, які загинули, померли\nабо пропали безвісти в період проходження служби\".\n10. Пункт \"б\" частини четвертої статті 30 викласти в такій\nредакції:\n\"б) батьки та дружина (чоловік), якщо вони досягли пенсійного\nвіку (чоловіки - 60 років, жінки - 55 років) або є інвалідами\".\n11. Статтю 39 викласти в такій редакції:\n\" Стаття 39. Підвищення пенсій в разі втрати годувальника\nПенсії в разі втрати годувальника підвищуються:\nа) членам сімей, зазначеним у пункті 1 статті 10 Закону\nУкраїни \"Про статус ветеранів війни, гарантії їх соціального\nзахисту\", а також дружинам (чоловікам) померлих інвалідів Великої\nВітчизняної війни, які не одружилися вдруге, - на 150 процентів\nмінімальної пенсії за віком; б) дружинам (чоловікам) померлих учасників війни і бойових\nдій, партизанів і підпільників, визнаних за життя інвалідами від\nзагального захворювання, трудового каліцтва та з інших причин, які\nне одружилися вдруге, батькам, а також дружинам, які не одружилися\nвдруге, військовослужбовців, осіб начальницького і рядового складу\nорганів внутрішніх справ, які загинули, померли або пропали\nбезвісти в період проходження служби, - на 50 процентів\nмінімальної пенсії за віком; в) членам сімей загиблих (померлих) військовослужбовців, осіб\nначальницького і рядового складу органів внутрішніх справ\n(пенсіонерів), які самі є учасниками бойових дій, - на 150\nпроцентів; учасниками війни, нагородженими орденами і медалями\nколишнього Союзу РСР за самовіддану працю і бездоганну військову\nслужбу в тилу в роки Великої Вітчизняної війни, - на 75 процентів;\nіншими учасниками війни, - на 50 процентів мінімальної пенсії за\nвіком, а тим, які є інвалідами війни, - відповідно в розмірах,\nзазначених у пунктах \"а\", \"б\" і \"в\" статті 15 цього Закону\".\n12. Статтю 47 викласти в такій редакції:\n\" Стаття 47. Підвищення пенсій деяким категоріям пенсіонерів\nУсі види пенсій, що призначені відповідно до цього Закону,\nдодатково підвищуються пенсіонерам, які зазнали політичних\nрепресій і в подальшому були реабілітовані, - на 50 процентів, а\nчленам їх сімей, яких було примусово переселено, - на 25 процентів\nмінімальної пенсії за віком\".\n13. У статті 56:\nчастину першу після слів \"з числа військовослужбовців, осіб\nначальницького і рядового складу органів внутрішніх справ\"\nдоповнити словами \"та членів їх сімей\"; частину другу виключити.\n\nПрезидент України Л.КУЧМА\n\nм. Київ, 25 березня 1996 року\nN 103/96-ВР\n\nПро внесення змін і доповнень до Закону України \"Про пенсійне забезпечення військовослужбовців та осіб начальницького і рядового складу органів внутрішніх справ\"\nЗакон України від 25.03.1996 № 103/96-ВР\n\nПрийняття від 25.03.1996\nПостійна адреса:\nhttps://zakon.rada.gov.ua/go/103/96-%D0%B2%D1%80\nЗаконодавство України\nстаном на 22.02.2026\n\nчинний"
    }
  ],
  "definitions": []
}