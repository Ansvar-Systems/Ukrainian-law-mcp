{
  "id": "ua-law-911-17",
  "type": "statute",
  "title": "Закон України (911-17)",
  "title_en": "",
  "short_name": "911-17",
  "status": "in_force",
  "issued_date": "2009-02-04",
  "url": "https://zakon.rada.gov.ua/laws/show/911-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 157-IX ( 157-20 ) від 03.10.2019 }\n\nПро внесення змін до статті 9 Закону України\n\"Про оренду державного та комунального майна\"\nщодо книговидавничої справи\n( Відомості Верховної Ради України (ВВР), 2009, N 26 , ст. 321 )\n\nВерховна Рада України п о с т а н о в л я є :\n1. Частину сьому статті 9 Закону України \"Про оренду\nдержавного та комунального майна\" ( 2269-12 ) (Відомості Верховної\nРади України, 1995 р., N 15, ст. 99; 1998 р., N 18, ст. 88;\n1999 р., N 29, ст. 239) доповнити абзацами четвертим - шостим\nтакого змісту:\n\"Положення абзаців першого - третього частини сьомої цієї\nстатті не застосовуються у разі подання заяви про оренду\nприміщень, що перебувають у державній та комунальній власності,\nвітчизняними видавництвами та підприємствами з розповсюдження\nкнижкової продукції, що забезпечують підготовку, випуск та (чи)\nрозповсюдження не менш як 50 відсотків книжкової продукції\nдержавною мовою.\nВітчизняні видавництва та підприємства з розповсюдження\nкнижкової продукції, що забезпечують підготовку, випуск та (чи)\nрозповсюдження не менш як 50 відсотків книжкової продукції\nдержавною мовою, мають переважне перед іншими фізичними та\nюридичними особами право на укладення договору оренди приміщень\nдержавної та комунальної власності, крім випадку, передбаченого у\nчастині четвертій статті 8 цього Закону. Порядок визначення обсягу\nкнижкової продукції державною мовою затверджується Кабінетом\nМіністрів України.\nУ договорах оренди приміщень, укладених відповідно до абзаців\nчетвертого та п'ятого частини сьомої цієї статті, передбачається\nумова стосовно того, що недотримання вітчизняними видавництвами та\nпідприємствами з розповсюдження книжкової продукції вимоги щодо\nпідготовки, випуску та (чи) розповсюдження книжкової продукції\nдержавною мовою в обсязі не менш як 50 відсотків є підставою для\nрозірвання договору оренди в установленому законодавством\nпорядку\".\n2. Цей Закон набирає чинності з дня його опублікування.\n\nПрезидент України В.ЮЩЕНКО\n\nм. Київ, 4 лютого 2009 року\nN 911-VI\n\nПро внесення змін до статті 9 Закону України \"Про оренду державного та комунального майна\" щодо книговидавничої справи\nЗакон України від 04.02.2009 № 911-VI\n\nВтрата чинності від 01.02.2020 , підстава — 157-IX\nПостійна адреса:\nhttps://zakon.rada.gov.ua/go/911-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}