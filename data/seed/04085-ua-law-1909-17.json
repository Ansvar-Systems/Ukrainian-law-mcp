{
  "id": "ua-law-1909-17",
  "type": "statute",
  "title": "Закон України (1909-17)",
  "title_en": "",
  "short_name": "1909-17",
  "status": "in_force",
  "issued_date": "2010-02-18",
  "url": "https://zakon.rada.gov.ua/laws/show/1909-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін\nдо Закону України \"Про кінематографію\"\nта інших законів України щодо підтримки\nвиробництва національних фільмів\n( Відомості Верховної Ради України (ВВР), 2010, N 20, ст.199 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законів України:\n1. У Законі України \"Про кінематографію\" ( 9/98-ВР )\n(Відомості Верховної Ради України, 1998 р., N 22, ст. 114;\n2003 р., N 30, ст. 248):\n1) у статті 3:\nабзац шістнадцятий доповнити словами \"а також основна\n(базова) версія мовної частини звукового ряду якого створена\nукраїнською мовою\";\nпісля абзацу двадцять четвертого доповнити новим абзацом\nтакого змісту:\n\"сценічно-постановочні засоби кіновиробництва - предмети,\nпристрої та споруди, які протягом знімального періоду створення\nфільму (операційного циклу) використовуються шляхом перенесення їх\nзображення або зображення процесу їх перетворення (знищення) до\nаудіовізуального твору способами, доступними кіновиробнику\".\nУ зв'язку з цим абзаци двадцять п'ятий - двадцять сьомий\nвважати відповідно абзацами двадцять шостим - двадцять восьмим;\n2) абзац шостий частини першої статті 7 викласти в такій\nредакції:\n\"підготовки професійних кадрів та вдосконалення творчої\nмайстерності - спеціалізовані навчальні заклади кінематографії,\nспеціалізовані факультети в інших навчальних закладах незалежно\nвід форми власності, театри (студії) кіноактора\";\n3) статтю 17 доповнити частиною другою такого змісту:\n\"Фільмокопії та вихідні матеріали фільмів документального\nхарактеру, кіноперіодики, творів кіно- та відеолітопису (кіно-,\nвідеодокументи), створені повністю або частково за кошти\nДержавного бюджету України, а також фільмокопії фільмів\nдокументального характеру, кіноперіодики, творів кіно- та\nвідеолітопису, створені в Україні за кошти юридичних осіб\nприватної форми власності та фізичних осіб, зберігаються в\nдержавному кінофотофоноархіві відповідно до закону\";\n4) статтю 20 викласти в такій редакції:\n\" Стаття 20. Фінансова підтримка галузі кінематографії\n1. Сума витрат на фінансову підтримку кінематографії в\nдержавному та місцевих бюджетах виділяється окремим рядком і\nвноситься до переліку захищених статей видатків загального та\nспеціального фондів цих бюджетів.\n2. Для фінансової підтримки національної кінематографії\nКабінет Міністрів України створює:\n1) спеціальний рахунок фінансової підтримки національної\nкінематографії (далі - Рахунок), який акумулює кошти:\nа) збору на розвиток національної кінематографії, який є\nджерелом формування спеціального фонду Державного бюджету України\nдля фінансування виробництва національного фільму на кожен\nпоточний рік у частині доходів;\nб) видатків загального та спеціального фондів Державного\nбюджету України на державні програми розвитку кінематографії;\n2) Раду управління коштами спеціального рахунку фінансової\nпідтримки національної кінематографії (далі - Рада), до складу\nякої на паритетній основі включаються представники:\nа) держави, які призначаються Кабінетом Міністрів України;\nб) Національної спілки кінематографістів України, які\nобираються (делегуються) у порядку, визначеному статутними\nдокументами спілки.\n3. Голова Ради та його заступник обираються на її зборах\nбільшістю від загальної кількості членів Ради.\n4. Рада з підтримки національної кінематографії:\n1) може утворювати експертні комісії із включенням до їх\nскладу професійних творчих працівників, продюсерів, дистриб'юторів\nта прокатників фільмів, які можуть не бути членами Ради;\n2) приймає рішення щодо фінансування:\nа) виробництва, розповсюдження та демонстрування національних\nфільмів у кіно-, відеомережі та на каналах мовлення телебачення.\nРозмір сум, виділених на виробництво одного фільму, не може\nперевищувати 50 відсотків вартості його кошторису. Фінансування\nдокументальних, просвітницьких і анімаційних фільмів, фільмів для\nдитячої аудиторії (з урахуванням художньої та культурної\nзначущості проекту) може становити 100 відсотків кошторисної\nвартості їх виробництва;\nб) збереження та відновлення національної кінематографічної\nспадщини, повернення її в Україну, якщо вона знаходиться за її\nмежами;\nв) компенсації за рахунок коштів спеціального фонду\nДержавного бюджету України відсоткових ставок передбачених на\nпідтримку національної кінематографії кредитів банків, залучених\nдля виробництва національних фільмів на умовах тендеру,\nпроведеного відповідно до норм законодавства про державне\nзамовлення на купівлю товарів, виконання робіт, надання послуг для\nдержавних потреб центральним органом виконавчої влади у галузі\nкінематографії;\n3) на офіційному веб-сайті центрального органу виконавчої\nвлади у галузі кінематографії оприлюднює:\nа) інформацію щодо надходження коштів на Рахунок - не пізніше\nніж на наступний день після їх надходження на рахунок;\nб) Реєстр національних фільмів, розповсюдження та\nдемонстрування яких звільнено від сплати збору на розвиток\nнаціональної кінематографії, - з оновленням інформації не пізніше\nніж на наступний день після включення до реєстру нових фільмів;\nв) заявки на фінансування за рахунок коштів Рахунку - не\nпізніше ніж на наступний день після їх надходження до Ради;\nг) перелік проектів рішень Ради щодо фінансування за рахунок\nкоштів Рахунку - не пізніше ніж за місяць до прийняття Радою\nрішення про виділення коштів;\nґ) рішення про фінансування за рахунок коштів Рахунку - не\nпізніше ніж на наступний день після прийняття Радою рішення про\nвиділення коштів;\n4) забезпечує здійснення контролю за цільовим використанням\nкоштів, наданих для виробництва національного фільму.\n5. Центральний орган виконавчої влади у галузі\nкінематографії:\n1) видає державне посвідчення на право розповсюдження і\nдемонстрування на території України всіх видів вітчизняних та\nіноземних фільмів на кіноплівці чи на відеоносіях лише за умови\nтиражування їх фільмокопій на території України;\n2) здійснює розпорядження коштами Рахунку виключно на\nпідставі рішення Ради.\n6. Фінансова підтримка галузі кінематографії здійснюється\nтакож за рахунок:\n1) благодійних внесків і пожертвувань;\n2) інших джерел, не заборонених законодавством\".\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 3 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\n{ Пункт 4 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з дня його опублікування, крім\nпунктів 2, 3 та 4 розділу I цього Закону, які набирають чинності з\n1 січня 2011 року, та абзацу шостого підпункту 4 пункту 1 розділу\nI цього Закону, який набирає чинності після прийняття Закону\nУкраїни про збір на розвиток національної кінематографії.\n2. Кабінету Міністрів України протягом шести місяців з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити прийняття центральними органами виконавчої влади\nнормативно-правових актів, що випливають із цього Закону;\nзабезпечити перегляд і скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\n\nПрезидент України В.ЯНУКОВИЧ\n\nм. Київ, 18 лютого 2010 року\nN 1909-VI\n\nПро внесення змін до Закону України \"Про кінематографію\" та інших законів України щодо підтримки виробництва національних фільмів\nЗакон України від 18.02.2010 № 1909-VI\n\nРедакція від 01.04.2011 , підстава — 2755-VI\nПостійна адреса:\nhttps://zakon.rada.gov.ua/go/1909-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}