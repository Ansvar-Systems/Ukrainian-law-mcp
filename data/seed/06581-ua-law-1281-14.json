{
  "id": "ua-law-1281-14",
  "type": "statute",
  "title": "Про аварійно-рятувальні служби",
  "title_en": "",
  "short_name": "1281-14",
  "status": "in_force",
  "issued_date": "1999-12-14",
  "url": "https://zakon.rada.gov.ua/laws/show/1281-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art1",
      "section": "1",
      "title": "Стаття 1. Визначення термінів",
      "content": "У цьому Законі наведені нижче терміни вживаються в такому\nзначенні:\nнадзвичайна ситуація - порушення нормальних умов життя і\nдіяльності людей на території чи об'єкті на ній або на водному\nоб'єкті (далі - об'єкти і території), спричинене аварією,\nкатастрофою, стихійним лихом чи іншою небезпечною подією, яка\nпризвела (може призвести) до загибелі людей та/або значних\nматеріальних втрат;\nаварія - небезпечна подія техногенного характеру, яка\nспричинила загибель людей чи створює на об'єкті або території\nзагрозу життю та здоров'ю людей і призводить до руйнування\nбудівель, споруд, обладнання і транспортних засобів, порушення\nвиробничого або транспортного процесу чи завдає шкоди довкіллю;\nкатастрофа - велика за масштабами аварія чи інша подія, що\nпризводить до тяжких, трагічних наслідків;\nзона надзвичайної ситуації - територія, де склалася\nнадзвичайна ситуація;\nводний об'єкт - сформований природою або створений штучно\nоб'єкт ландшафту, де зосереджуються води (озеро, річка, море,\nводосховище, канал тощо);\nаварійно-рятувальна служба - сукупність організаційно\nоб'єднаних органів управління, сил та засобів, призначених для\nвирішення завдань щодо запобігання та ліквідації надзвичайних\nситуацій техногенного і природного характеру та окремих їх\nнаслідків, проведення пошукових, аварійно-рятувальних та інших\nневідкладних робіт;\nпрофесійна аварійно-рятувальна служба - аварійно-рятувальна\nслужба, особовий склад якої працює на постійній, а рятувальники\nцього складу - також на професійній основі, яка передбачає\nспеціальну фізичну та психологічну підготовку особового складу;\nспеціальна (воєнізована) аварійно-рятувальна служба -\nпрофесійна аварійно-рятувальна служба, заснована на принципах\nєдиноначальності, централізації управління, статутної дисципліни,\nособистої відповідальності;\nспеціалізована аварійно-рятувальна служба - професійна\nаварійно-рятувальна служба, що має підготовлений і споряджений\nособовий склад для ліквідації окремих класів і підкласів\nнадзвичайних ситуацій (гасіння газових фонтанів, надання екстреної\nмедичної допомоги потерпілим, водолазні роботи тощо) та відповідні\nаварійно-рятувальні засоби; { Абзац десятий частини першої статті\n1 із змінами, внесеними згідно із Законом N 5081-VI ( 5081-17 )\nвід 05.07.2012 }\nаварійно-рятувальне формування - структурний підрозділ\nаварійно-рятувальної служби, призначений для проведення\nаварійно-рятувальних робіт;\nаварійно-рятувальні служби громадських організацій -\nаварійно-рятувальні служби, створені об'єднаннями та спілками\nоб'єднань громадян;\nдопоміжний підрозділ аварійно-рятувальної служби -\nструктурний підрозділ аварійно-рятувальної служби, призначений для\nзабезпечення діяльності з виконання покладених на неї завдань;\nрятувальник - особа, яка має відповідну спеціальну\nпідготовку, атестована на здатність до проведення\nаварійно-рятувальних робіт і безпосередньо бере у них участь, має\nспеціальну фізичну та психологічну підготовку та відповідає за її\nпідтримання;\nаварійно-рятувальні засоби - технічні засоби спеціального\nпризначення, науково-технічна продукція та інші об'єкти права\nінтелектуальної власності (засоби зв'язку, техніка, обладнання,\nспорядження, матеріали, відео-, кіно-, фотоматеріали з технології\nпроведення аварійно-рятувальних робіт, програмні продукти і бази\nданих та інші засоби), які використовуються під час проведення\nаварійно-рятувальних робіт;\nаварійно-рятувальні роботи - роботи, спрямовані на пошук,\nрятування і захист людей (у тому числі подання їм невідкладної\nмедичної допомоги), а також матеріальних і культурних цінностей та\nзахист довкілля під час виникнення надзвичайних ситуацій, що\nпотребують залучення працівників, які мають спеціальну підготовку,\nзасоби індивідуального захисту та оснащення;\nмедичне забезпечення діяльності аварійно-рятувальних служб -\nкомплекс заходів, спрямованих на забезпечення невідкладною\nмедичною допомогою постраждалих внаслідок надзвичайної ситуації в\nосередку події та під час їх евакуації до лікувальних закладів, а\nтакож, за необхідності, рятувальників, збереження оптимальної\nпрацездатності та соціальної активності рятувальників,\nматеріально-технічне оснащення медичними засобами\nаварійно-рятувальних служб (формувань). { Частину першу статті 1\nдоповнено абзацом згідно із Законом N 587-VI ( 587-17 ) від\n24.09.2008 }\nУ професійній аварійно-рятувальній службі, спеціальній\n(воєнізованій) аварійно-рятувальній службі, спеціалізованій\nаварійно-рятувальній службі, аварійно-рятувальних формуваннях\nзапроваджується спеціальна фізична та психологічна підготовка\nособового складу."
    },
    {
      "provision_ref": "art2",
      "section": "2",
      "title": "Стаття 2. Законодавство у сфері рятувальної справи",
      "content": "Відносини у сфері рятувальної справи регулюються цим Законом,\nзаконами України \"Про Цивільну оборону\" ( 2974-12 ), \"Про охорону\nпраці\" ( 2694-12 ), Постановою Верховної Ради України від\n22 лютого 1996 року \"Про затвердження Положення про резервний фонд\nКабінету Міністрів України\" ( 62/96-ВР ) та іншими\nнормативно-правовими актами."
    },
    {
      "provision_ref": "art3",
      "section": "3",
      "title": "Стаття 3. Завдання та функції аварійно-рятувальних служб",
      "content": "Основними завданнями аварійно-рятувальних служб є:\nпроведення під час виникнення надзвичайних ситуацій на\nоб'єктах і територіях аварійно-рятувальних робіт;\nліквідація надзвичайних ситуацій та окремих їх наслідків;\nвиконання робіт із запобігання виникненню та мінімізації\nнаслідків надзвичайних ситуацій техногенного і природного\nхарактеру та щодо захисту від них населення і територій;\nзахист навколишнього природного середовища та локалізація\nзони впливу шкідливих і небезпечних факторів, що виникають під час\nаварій та катастроф.\nВідповідно до покладених на них завдань основними функціями\nаварійно-рятувальних служб є:\nзабезпечення готовності своїх органів управління, сил і\nзасобів до дій за призначенням;\nпошук і рятування людей на уражених об'єктах і територіях,\nподання у можливих межах невідкладної, у тому числі медичної,\nдопомоги особам, які перебувають у небезпечному для життя й\nздоров'я стані, на місці події та під час евакуації до лікувальних\nзакладів;\nліквідація особливо небезпечних проявів надзвичайних ситуацій\nв умовах екстремальних температур, задимленості, загазованості,\nзагрози вибухів, обвалів, зсувів, затоплень, радіаційного та\nбактеріального зараження, інших небезпечних проявів;\nконтроль за готовністю об'єктів і територій, що ними\nобслуговуються, до проведення робіт з ліквідації надзвичайних\nситуацій;\nучасть у розробленні та погодження планів реагування на\nнадзвичайні ситуації на об'єктах і територіях, що ними\nобслуговуються;\nучасть у проведенні експертизи проектних рішень щодо\nполіпшення захисту об'єктів і територій на випадок виникнення\nнадзвичайних ситуацій;\nучасть у роботі комісій з прийняття в експлуатацію об'єктів,\nякі потребують аварійно-рятувального обслуговування;\nучасть у підготовці рішень з питань створення, розміщення,\nвизначення обсягів матеріальних резервів для ліквідації\nнадзвичайних ситуацій;\nорганізація ремонту та технічного обслуговування\nаварійно-рятувальних засобів, розроблення та виробництво їх\nокремих зразків;\nпропаганда у сфері захисту населення і територій від\nнадзвичайних ситуацій та участь у підготовці працівників\nпідприємств, установ та організацій і населення до дій в умовах\nнадзвичайних ситуацій.\nЗавдання і функції конкретних аварійно-рятувальних служб\nвизначаються їх статутами чи положеннями, які погоджуються з\nцентральним органом виконавчої влади, що забезпечує формування\nдержавної політики у сферах цивільного захисту, рятувальної\nсправи, та затверджуються згідно з законодавством.\nСтаття 4. Основні принципи державної політики щодо діяльності\nаварійно-рятувальних служб\nДержавна політика щодо діяльності аварійно-рятувальних служб\nздійснюється на основі таких принципів:\nпостійна готовність аварійно-рятувальних служб до проведення\nаварійно-рятувальних робіт;\nпостійне підтримання високого рівня професіоналізму\nрятувальників, відповідності вимог до якості підготовки особового\nскладу аварійно-рятувальних служб міжнародним стандартам у цій\nсфері;\nраціональна дислокація аварійно-рятувальних служб та їх\nформувань з урахуванням потенційної небезпечності об'єктів і\nтериторій;\nкоординація діяльності та державної підтримки\nаварійно-рятувальних служб усіх форм власності;\nєдиноначальність та централізованість керівництва державними\nаварійно-рятувальними службами;\nвиправданий ризик та відповідальність керівників\nаварійно-рятувальних служб за забезпечення безпеки під час\nпроведення аварійно-рятувальних робіт;\nпріоритетне здійснення заходів щодо запобігання виникненню\nнадзвичайних ситуацій;\nвикористання економічних методів в управлінні діяльністю\nаварійно-рятувальних служб;\nдобір особового складу аварійно-рятувальних служб за станом\nздоров'я, постійне підтримання необхідного фізичного та\nпсихологічного рівня підготовки рятувальників;\nсоціальна захищеність особового складу аварійно-рятувальних\nслужб;\nвикористання позитивного світового досвіду організації\nдіяльності аварійно-рятувальних служб і проведення\nаварійно-рятувальних робіт.\nСтаття 5. Сфера діяльності аварійно-рятувальних служб,\nстворених на професійній основі\nАварійно-рятувальні служби обслуговують окремі території, а\nтакож підприємства, установи та організації незалежно від форми\nвласності, на яких існує небезпека виникнення надзвичайних\nситуацій природного чи техногенного характеру.\nПостійному та обов'язковому обслуговуванню\nаварійно-рятувальними службами підлягають:\nпідприємства, організації з видобутку і переробки твердих,\nрідких та газоподібних корисних копалин, експлуатації\nпродуктопроводів, а також ті, що будують, експлуатують або\nліквідують підземні виробки та споруди різного призначення;\nспоруди транспортних підприємств, організацій з підвищеними\nвимогами до рівня безпеки їх експлуатації (морські та річкові\nпорти, аеродроми та аеропорти, метрополітен тощо);\nметалургійні, хімічні, радіаційно небезпечні, вибухо- і\nпожежонебезпечні та інші підприємства, організації із шкідливими\nта небезпечними умовами праці, а також ті, що застосовують у\nсвоєму виробництві або зберігають сильнодіючі отруйні речовини;\nрекреаційні зони та інші території у період масового\nвідпочинку людей або занять промислом, який не суперечить\nзаконодавству, в тому числі місця туристичної активності;\nрайони відповідальності України за організацію обслуговування\nповітряного руху;\nводні об'єкти України, у тому числі в зоні відповідальності\nУкраїни в Чорному та Азовському морях, на річках Дніпрі та Дунаї.\nПерелік об'єктів та окремих територій, які підлягають\nпостійному та обов'язковому обслуговуванню державними\nаварійно-рятувальними службами, визначається згідно з\nзаконодавством.\nОб'єкти та окремі території, які підлягають постійному та\nобов'язковому обслуговуванню комунальними і аварійно-рятувальними\nслужбами громадських організацій, визначаються центральним органом\nвиконавчої влади, що забезпечує формування державної політики у\nсферах цивільного захисту, рятувальної справи, органом місцевого\nсамоврядування, що створюють ці служби, та законодавством."
    },
    {
      "provision_ref": "art6",
      "section": "6",
      "title": "Стаття 6. Права аварійно-рятувальних служб",
      "content": "Державні та комунальні аварійно-рятувальні служби у разі\nздійснення заходів щодо запобігання виникненню і ліквідації\nнадзвичайних ситуацій та окремих їх наслідків мають право:\nобстежувати з метою профілактики виникнення надзвичайних\nситуацій об'єкти і території, що ними обслуговуються;\nподавати власникам підприємств, установ та організацій,\nорганам виконавчої влади, органам місцевого самоврядування\nпропозиції щодо поліпшення протиаварійного стану об'єктів і\nтериторій та усунення виявлених порушень вимог безпеки;\nскасовувати власні погодження планів реагування на\nнадзвичайні ситуації або їх окремі позиції у разі невідповідності\nфактичному стану безпеки об'єкта чи території;\nвикористовувати на договірних засадах засоби зв'язку,\nтранспорту та інші матеріально-технічні ресурси підприємств,\nустанов та організацій для рятування людей та виконання термінових\nробіт або доставки в зони надзвичайних ситуацій особового складу,\nспеціального оснащення і вантажів;\nбезоплатно і безперешкодно одержувати від підприємств,\nустанов та організацій, органів виконавчої влади та органів\nмісцевого самоврядування інформацію, необхідну для виконання\nпокладених на аварійно-рятувальну службу завдань;\nбезперешкодного доступу на об'єкти і території з метою\nвиконання робіт, пов'язаних з ліквідацією надзвичайних ситуацій;\nвимагати від усіх осіб, які знаходяться в зоні надзвичайної\nситуації, додержання правил, запроваджених встановленими заходами\nбезпеки;\nбрати участь у роботі комісій з розслідування причин\nвиникнення надзвичайних ситуацій на об'єктах і територіях, що ними\nобслуговуються.\nАварійно-рятувальні служби, що створюються громадськими\nорганізаціями, мають права, передбачені абзацами п'ятим -\nдев'ятим, а аварійно-рятувальні служби, що створюються\nпідприємствами, установами та організаціями, - абзацами шостим -\nдев'ятим частини першої цієї статті, а також права, що\nвизначаються їх статутами чи положеннями про них.\nСтаття 7. Надання додаткових послуг аварійно-рятувальними\nслужбами\nДержавні та комунальні аварійно-рятувальні служби можуть\nнадавати за договорами на платній основі додаткові послуги, що не\nсуперечать та не заважають їх основній діяльності, такого\nхарактеру:\nпротиаварійного призначення;\nщо потребують застосування умінь рятувальників, спеціальних\nзасобів захисту та оснащення;\nз розроблення, виготовлення і впровадження обладнання для\nпроведення аварійно-рятувальних робіт.\nПерелік додаткових послуг, умови їх надання державними та\nкомунальними аварійно-рятувальними службами, а також порядок\nвикористання одержаних за надання цих послуг коштів визначаються\nзаконодавством."
    },
    {
      "provision_ref": "art8",
      "section": "8",
      "title": "Стаття 8. Види аварійно-рятувальних служб, їх статус",
      "content": "Аварійно-рятувальні служби можуть бути спеціалізованими або\nнеспеціалізованими, створеними на професійній або на непрофесійній\nоснові. Відповідно до специфіки діяльності професійні\nаварійно-рятувальні служби можуть бути спеціальними\n(воєнізованими).\nАварійно-рятувальні служби поділяються на державні,\nкомунальні, аварійно-рятувальні служби громадських організацій та\nаварійно-рятувальні служби підприємств, установ, організацій (далі\n- об'єктові аварійно-рятувальні служби).\nОсобливим видом аварійно-рятувальних служб є служби медицини\nкатастроф, які діють у складі центрів екстреної медичної допомоги\nта медицини катастроф системи екстреної медичної допомоги, що\nстворюються органами влади Автономної Республіки Крим, органами\nмісцевого самоврядування областей, міст Києва та Севастополя\nвідповідно до закону. Основним завданням служб медицини катастроф\nє надання потерпілим в екстремальних ситуаціях (стихійне лихо,\nкатастрофи, аварії, масові отруєння, епідемії, епізоотії,\nрадіаційне, бактеріологічне та хімічне забруднення тощо) екстреної\nмедичної допомоги. Координацію діяльності центрів екстреної\nмедичної допомоги та медицини катастроф на випадок виникнення\nекстремальних ситуацій здійснюють центральна та територіальні\nкоординаційні комісії, що утворюються згідно із законодавством.\nОрганізаційно-методичне забезпечення діяльності центрів екстреної\nмедичної допомоги та медицини катастроф здійснюється центральним\nорганом виконавчої влади, що забезпечує формування та реалізує\nдержавну політику у сфері охорони здоров'я. Типове положення про\nцентр екстреної медичної допомоги та медицини катастроф\nзатверджується Кабінетом Міністрів України.\nДержавні, комунальні та аварійно-рятувальні служби\nгромадських організацій є юридичними особами."
    },
    {
      "provision_ref": "art9",
      "section": "9",
      "title": "Стаття 9. Створення аварійно-рятувальних служб",
      "content": "Державні аварійно-рятувальні служби створюються як професійні\nцентральними органами виконавчої влади, що забезпечують формування\nта реалізують державну політику у сферах цивільного захисту,\nрятувальної справи, іншими центральними органами виконавчої\nвлади.\nКомунальні аварійно-рятувальні служби створюються як\nпрофесійні для аварійно-рятувального обслуговування територій та\nоб'єктів комунальної власності за рішенням органів місцевого\nсамоврядування, у тому числі за пропозиціями Ради міністрів\nАвтономної Республіки Крим, обласних, Київської та\nСевастопольської міських державних адміністрацій.\nНа підприємствах, в установах, організаціях із шкідливими та\nнебезпечними умовами праці та підвищеним ризиком виникнення аварії\nможуть створюватися спеціалізовані об'єктові аварійно-рятувальні\nслужби з працівників цих підприємств, установ та організацій за\nпогодженням з державною чи комунальною аварійно-рятувальною\nслужбою, що обслуговує це підприємство, установу та організацію.\nГромадські організації з метою виконання своїх статутних\nзавдань і цілей можуть створювати в установленому порядку свої\nпрофесійні аварійно-рятувальні служби.\nСтворення, реорганізація, ліквідація, а також\nперепрофілювання державних, комунальних та аварійно-рятувальних\nслужб громадських організацій здійснюються за погодженням з\nцентральним органом виконавчої влади, що забезпечує формування\nдержавної політики у сферах цивільного захисту, рятувальної\nсправи.\nДержавні, комунальні та аварійно-рятувальні служби\nгромадських організацій діють на основі своїх статутів, які\nзатверджуються відповідними органами виконавчої влади, органами\nмісцевого самоврядування та громадськими організаціями, що\nстворюють ці служби.\nДержавні, комунальні та аварійно-рятувальні служби\nгромадських організацій набувають статусу юридичної особи з дня їх\nдержавної реєстрації у порядку, встановленому законом для\nдержавної реєстрації юридичних осіб. Статути державних,\nкомунальних та аварійно-рятувальних служб громадських організацій,\nякі подаються державному реєстратору, мають бути погоджені з\nцентральним органом виконавчої влади, що забезпечує формування\nдержавної політики у сферах цивільного захисту, рятувальної\nсправи.\nОб'єктові аварійно-рятувальні служби діють на основі положень\nпро них, що затверджуються органами управління відповідних\nпідприємств, установ та організацій за погодженням з центральним\nорганом виконавчої влади, що забезпечує формування державної\nполітики у сферах цивільного захисту, рятувальної справи.\nСтаття 10. Організаційна структура аварійно-рятувальних\nслужб\nДо складу аварійно-рятувальних служб входять органи\nуправління та їх сили (аварійно-рятувальні формування та допоміжні\nпідрозділи), що забезпечують вирішення покладених на ці служби\nзавдань.\nСтруктура і штатний розпис державних аварійно-рятувальних\nслужб затверджуються центральними органами виконавчої влади, до\nсфери управління яких вони належать.\nСтруктура і штатний розпис комунальних та\nаварійно-рятувальних служб громадських організацій визначаються\nорганами місцевого самоврядування та громадськими організаціями,\nщо створюють ці служби.\nСтруктура об'єктових аварійно-рятувальних служб\nзатверджується керівниками підприємств, установ та організацій, на\nяких вони створюються."
    },
    {
      "provision_ref": "art11",
      "section": "11",
      "title": "Стаття 11. Атестація аварійно-рятувальних служб",
      "content": "Усі аварійно-рятувальні служби та рятувальники підлягають\nобов'язковій атестації на здатність до проведення\nаварійно-рятувальних робіт. Атестовані аварійно-рятувальні служби\nвносяться до спеціального реєстру аварійно-рятувальних служб.\nНеатестовані аварійно-рятувальні служби та рятувальники до\nпроведення аварійно-рятувальних робіт не допускаються.\nПорядок атестації аварійно-рятувальних служб та\nрятувальників, а також ведення реєстру аварійно-рятувальних служб,\nтимчасового зупинення діяльності неатестованих\nаварійно-рятувальних служб та рятувальників визначається\nцентральним органом виконавчої влади, що забезпечує формування\nдержавної політики у сферах цивільного захисту, рятувальної\nсправи, за погодженням із заінтересованими іншими центральними\nорганами виконавчої влади.\nСтаття 12. Комплектування та підготовка особового складу\nаварійно-рятувальних служб\nОсобовий склад професійних аварійно-рятувальних служб\nкомплектується на контрактній основі і поділяється на основний та\nдопоміжний.\nДо основного особового складу професійної\nаварійно-рятувальної служби належать працівники, які організують і\nвиконують аварійно-рятувальні роботи та забезпечують готовність\nаварійно-рятувальних служб до їх проведення. До допоміжного\nособового складу професійної аварійно-рятувальної служби належать\nпрацівники, які забезпечують її діяльність, пов'язану з виконанням\nпокладених на аварійно-рятувальну службу завдань, та професійну і\nмедико-психологічну підготовку рятувальників, та прикриплені до\nцих служб.\nОсновний особовий склад спеціальних (воєнізованих)\nаварійно-рятувальних служб поділяється на керівний та рядовий\n(далі - оперативний особовий склад). Оперативний особовий склад\nзабезпечується форменим одягом за нормами і зразками, що\nзатверджуються Кабінетом Міністрів України.\nДля проведення пошукових, аварійно-рятувальних та відновних\nробіт основний особовий склад усіх аварійно-рятувальних служб\nзабезпечується спеціальним одягом, спорядженням і засобами\nіндивідуального захисту. Порядок комплектування та оснащення\nосновного особового складу аварійно-рятувальних служб, професійної\nпідготовки і перевірки готовності його до дій та форма контракту,\nщо укладається з рятувальниками під час прийняття їх на роботу,\nвстановлюються Кабінетом Міністрів України.\nРівень підготовки основного особового складу професійних\nаварійно-рятувальних служб, обсяг знань, умінь та практичних\nнавичок рятувальників визначається державними стандартами освіти\nза відповідними професіями та навчальними програмами, вимоги яких\nповинні бути гармонізовані з міжнародними нормами. Документом, що\nзасвідчує якість підготовки, є сертифікат, який відповідає\nміжнародним зразкам та дозволяє у разі потреби залучати\nрятувальників до виконання робіт у складі міжнародних\nаварійно-рятувальних формувань без додаткової підготовки. Зразок\nсертифіката та порядок його видачі затверджуються центральним\nорганом виконавчої влади, що забезпечує формування державної\nполітики у сферах цивільного захисту, рятувальної справи.\nОб'єктові аварійно-рятувальні служби комплектуються з\nінженерно-технічних та інших досвідчених працівників, які одержали\nнеобхідні знання та навички в проведенні аварійно-рятувальних\nробіт і здатні за станом здоров'я виконувати роботи в\nекстремальних умовах."
    },
    {
      "provision_ref": "art13",
      "section": "13",
      "title": "Стаття 13. Особливості праці та відпочинку рятувальників",
      "content": "Трудові відносини в професійних аварійно-рятувальних службах\nрегулюються законодавством України про працю.\nОсобливості праці та відпочинку оперативного особового складу\nспеціальних (воєнізованих) аварійно-рятувальних служб регулюються\nвідповідними статутами, які затверджуються центральними органами\nвиконавчої влади, що створюють ці служби, а трудова дисципліна -\nСтатутом про дисципліну працівників спеціальних (воєнізованих)\nаварійно-рятувальних служб, який затверджується Кабінетом\nМіністрів України.\nПрофесійні аварійно-рятувальні служби забезпечують постійну\nцілодобову готовність своїх формувань до негайного виїзду на\nоб'єкти і території для рятування людей та ліквідації надзвичайних\nситуацій.\nВ окремих випадках (ліквідація аварії та катастрофи, виїзд\nчергових підрозділів на аварійно-рятувальні роботи або за межі\nрайону, що обслуговується аварійно-рятувальною службою, тощо)\nособовий склад аварійно-рятувальних служб, який за графіком\nперебуває на відпочинку, може залучатися в установленому порядку\nдо виконання своїх службових обов'язків.\nПокладання на рятувальників під час виконання\nаварійно-рятувальних робіт не передбачених для них обов'язків не\nдопускається.\nПрацівникам професійних аварійно-рятувальних служб\nзабороняється організовувати страйки або брати в них участь.\nСтаття 14. Органи координування діяльності\nаварійно-рятувальних служб\nОрганами координування діяльності аварійно-рятувальних служб\nє:\nКабінет Міністрів України;\nцентральні органи виконавчої влади, що забезпечують\nформування та реалізують державну політику у сферах цивільного\nзахисту, рятувальної справи. { Абзац третій статті 14 в редакції\nЗакону N 5459-VI ( 5459-17 ) від 16.10.2012 }\nСтаття 15. Органи управління діяльністю аварійно-рятувальних\nслужб\nОрганами управління діяльністю аварійно-рятувальних служб є:\nцентральні органи виконавчої влади, що забезпечують\nформування та реалізують державну політику у сферах цивільного\nзахисту, рятувальної справи; { Абзац другий статті 15 в редакції\nЗакону N 5459-VI ( 5459-17 ) від 16.10.2012 }\nміністерства та інші центральні органи виконавчої влади, до\nсфери управління яких належать аварійно-рятувальні служби;\nРада міністрів Автономної Республіки Крим, місцеві державні\nадміністрації;\nоргани місцевого самоврядування, громадські організації,\nпідприємства, установи, організації, що створюють\nаварійно-рятувальні служби.\nСтаття 16. Повноваження центрального органу виконавчої влади,\nщо забезпечує формування державної політики у\nсферах цивільного захисту, рятувальної справи\nЦентральний орган виконавчої влади, що забезпечує формування\nдержавної політики у сферах цивільного захисту, рятувальної\nсправи:\nзабезпечує проведення в життя відповідної державної політики;\nкерує рятувальною справою на державному рівні;\nстворює професійні аварійно-рятувальні служби та здійснює\nкерівництво їх діяльністю;\nрозробляє пропозиції щодо вдосконалення законодавства з\nпитань діяльності аварійно-рятувальних служб, запобігання\nнадзвичайним ситуаціям та обмеження їх наслідків у межах своїх\nповноважень, приймає відповідні нормативно-правові акти;\nзатверджує порядок розроблення та затвердження планів\nреагування на надзвичайні ситуації та планів взаємодії у разі їх\nвиникнення;\nкоординує роботу міністерств, інших центральних і місцевих\nорганів виконавчої влади у сфері рятувальної справи, діяльність\nусіх аварійно-рятувальних служб;\nналагоджує міжнародне співробітництво з питань рятувальної\nсправи, вивчає, узагальнює і поширює світовий досвід у цій сфері,\nзабезпечує виконання відповідних міжнародних договорів;\nздійснює інші повноваження, передбачені цим Законом.\nРішення центрального органу виконавчої влади, що забезпечує\nформування державної політики у сферах цивільного захисту,\nрятувальної справи, щодо проведення аварійно-рятувальних робіт,\nліквідації надзвичайних ситуацій та їх наслідків, прийняті в межах\nйого повноважень, є обов’язковими для виконання всіма\nміністерствами, іншими центральними органами виконавчої влади,\nмісцевими державними адміністраціями, підприємствами, установами,\nорганізаціями та громадянами.\nСтаття 16-1. Повноваження центрального органу виконавчої\nвлади, що реалізує державну політику у сферах\nцивільного захисту, рятувальної справи\nЦентральний орган виконавчої влади, що реалізує державну\nполітику у сферах цивільного захисту, рятувальної справи:\nзабезпечує та відповідає у встановленому порядку за\nдодержання необхідного фізичного та психологічного рівня\nпідготовки рятувальників;\nконтролює здійснення органами місцевого самоврядування\nделегованих повноважень органів виконавчої влади у сфері\nреагування на надзвичайні ситуації стосовно діяльності створених\nними аварійно-рятувальних служб;\nорганізовує в установленому порядку навчання та атестацію\nаварійно-рятувальних служб і рятувальників;\nзабезпечує в межах своїх повноважень державний нагляд і\nконтроль за діяльністю аварійно-рятувальних служб та їх готовністю\nдо реагування на надзвичайні ситуації;\nу межах своїх повноважень забезпечує виконання робіт,\nпов’язаних з ліквідацією аварій, наслідків катастроф і стихійного\nлиха;\nздійснює інші повноваження, передбачені цим Законом.\nСтаття 17. Повноваження міністерств, інших центральних\nорганів виконавчої влади, Ради міністрів\nАвтономної Республіки Крим, місцевих державних\nадміністрацій, органів місцевого самоврядування,\nправа та обов'язки підприємств, установ та\nорганізацій у сфері рятувальної справи\nМіністерства та інші центральні органи виконавчої влади у\nсфері рятувальної справи:\nберуть участь у реалізації відповідної державної політики;\nстворюють у разі необхідності аварійно-рятувальні служби і\nздійснюють керівництво їх діяльністю;\nрозробляють і реалізують комплексні заходи щодо підвищення\nефективності роботи, матеріально-технічного та фінансового\nзабезпечення аварійно-рятувальних служб, що належать до сфери їх\nуправління;\nорганізовують у встановленому порядку навчання та атестацію\nособового складу аварійно-рятувальних служб;\nздійснюють відомчий контроль за діяльністю\nаварійно-рятувальних служб, забезпеченням їх постійної готовності\nдо проведення аварійно-рятувальних робіт та заходів щодо\nзапобігання та реагування на надзвичайні ситуації;\nздійснюють інші повноваження, передбачені цим Законом.\nЦентральний орган виконавчої влади, що реалізує державну\nполітику у сфері охорони праці: { Абзац перший частини другої\nстатті 17 в редакції Закону N 5459-VI ( 5459-17 ) від 16.10.2012 }\nорганізовує та здійснює державний нагляд за готовністю\nпрофесійних аварійно-рятувальних служб до локалізації та\nліквідації аварій;\nбере участь у розробленні та погоджує нормативні документи та\nнормативно-правові акти, що регламентують діяльність\nаварійно-рятувальних служб.\nРада міністрів Автономної Республіки Крим, місцеві державні\nадміністрації у межах відповідних територій:\nберуть участь у реалізації державної політики у сфері\nрятувальної справи;\nвносять пропозиції щодо створення у разі необхідності\nкомунальних аварійно-рятувальних служб, координують їх діяльність;\nорганізовують в установленому порядку навчання та атестацію\nособового складу комунальних та аварійно-рятувальних служб\nгромадських організацій;\nздійснюють контроль за діяльністю створених комунальних та\nаварійно-рятувальних служб громадських організацій, забезпеченням\nїх постійної готовності до проведення аварійно-рятувальних робіт\nта заходів щодо запобігання та реагування на надзвичайні ситуації.\nОргани місцевого самоврядування у межах відповідних\nтериторій:\nстворюють в установленому порядку комунальні\nаварійно-рятувальні служби;\nформують позабюджетні цільові кошти місцевого самоврядування\nта регіональні і місцеві матеріальні резерви для ліквідації\nнадзвичайних ситуацій;\nрозробляють та здійснюють заходи щодо матеріально-технічного\nзабезпечення діяльності комунальних аварійно-рятувальних служб.\nПрава та обов'язки підприємств, установ та організацій, які\nмають об'єктові аварійно-рятувальні служби чи які обслуговуються\nвідповідними аварійно-рятувальними службами, а також права та\nобов'язки громадських організацій, що створюють\nаварійно-рятувальні служби, визначаються їх статутами або\nдоговорами між зазначеними підприємствами, установами,\nорганізаціями та аварійно-рятувальними службами."
    },
    {
      "provision_ref": "art18",
      "section": "18",
      "title": "Стаття 18. Керівництво аварійно-рятувальними роботами",
      "content": "Для ліквідації надзвичайної ситуації залежно від її рівня\nуповноваженим керівником з ліквідації цієї ситуації призначається:\nКабінетом Міністрів України у разі виникнення надзвичайної\nситуації державного рівня - Перший віце-прем'єр-міністр,\nвіце-прем'єр-міністр чи керівник одного з центральних органів\nвиконавчої влади або його перший заступник;\nРадою міністрів Автономної Республіки Крим, обласною,\nКиївською та Севастопольською міськими державними адміністраціями\nу разі виникнення надзвичайної ситуації регіонального рівня -\nперший заступник або один із заступників Голови Ради міністрів\nАвтономної Республіки Крим, голови обласної, Київської та\nСевастопольської міських державних адміністрацій або керівник\nїх відповідного структурного підрозділу з питань надзвичайних\nситуацій та цивільного захисту населення; { Абзац третій частини\nпершої статті 18 із змінами, внесеними згідно із Законом N 5459-VI\n( 5459-17 ) від 16.10.2012 }\nрайонною державною адміністрацією, виконавчим органом міської\nради у разі виникнення надзвичайної ситуації місцевого рівня -\nодин із заступників голови районної державної адміністрації,\nвиконавчого органу міської ради або керівник їх відповідного\nструктурного підрозділу з питань надзвичайних ситуацій та\nцивільного захисту населення; { Абзац четвертий частини першої\nстатті 18 із змінами, внесеними згідно із Законом N 5459-VI\n( 5459-17 ) від 16.10.2012 }\nвиконавчим органом сільської, селищної ради або відповідно\nкерівником підприємства, установи, організації у разі виникнення\nнадзвичайної ситуації об'єктового рівня - один із керівників\nсільської, селищної ради або підприємства, установи та організації\nвідповідно до затвердженого розподілу обов'язків.\nУповноважений керівник з ліквідації надзвичайної ситуації\nутворює робочий орган - штаб з ліквідації надзвичайних ситуацій.\nПоложення про штаб з ліквідації надзвичайних ситуацій\nзатверджується Кабінетом Міністрів України.\nУповноважений керівник з ліквідації надзвичайної ситуації\nпризначається з урахуванням заздалегідь розроблених планів\nреагування на надзвичайні ситуації. Зазначеними планами\nобов'язково передбачається спеціальне навчання і періодичне\nтренування осіб, які можуть призначатися уповноваженими\nкерівниками з ліквідації надзвичайних ситуацій.\nСтаття 19. Залучення аварійно-рятувальних служб до ліквідації\nнадзвичайних ситуацій\nЗалучення аварійно-рятувальних служб до ліквідації\nнадзвичайних ситуацій здійснюється:\nзгідно з планами реагування на надзвичайні ситуації на\nоб'єктах і територіях, що ними обслуговуються;\nзгідно з планами взаємодії у разі виникнення надзвичайної\nситуації на інших об'єктах і територіях;\nза рішенням органів, які здійснюють управління діяльністю\nаварійно-рятувальних служб, на підставі звернень Ради міністрів\nАвтономної Республіки Крим, місцевих державних адміністрацій,\nорганів місцевого самоврядування, підприємств, установ та\nорганізацій, на територіях і об'єктах яких склалася надзвичайна\nситуація.\nЗалучення аварійно-рятувальних служб до ліквідації\nнадзвичайних ситуацій за межами території України здійснюється за\nрішенням Кабінету Міністрів України на підставі міжнародних\nдоговорів України.\nСтаття 20. Загальні засади діяльності аварійно-рятувальних\nслужб під час ліквідації надзвичайних ситуацій\nАварійно-рятувальні служби під час ліквідації надзвичайних\nситуацій повинні забезпечити:\nоперативне визначення обстановки, що склалася внаслідок\nнадзвичайної ситуації, зони ураження об'єкта чи території і\nосновних напрямів дій, пов'язаних з ліквідацією надзвичайної\nситуації;\nвжиття термінових заходів для пошуку і рятування людей на\nуражених об'єктах та територіях і подання невідкладної медичної та\nіншої допомоги потерпілим;\nвизначення небезпечних факторів та додержання особовим\nскладом вимог правил безпеки під час проведення\nаварійно-рятувальних робіт;\nстворення необхідних умов для підтримання працездатності\nособового складу;\nзосередження в зоні надзвичайної ситуації необхідних сил,\nзасобів, резервів та своєчасне введення їх у дію за призначенням;\nоперативне усунення ускладнень, що виникають під час\nліквідації надзвичайних ситуацій;\nкоординацію дій своїх аварійно-рятувальних формувань.\nПід час ліквідації надзвичайних ситуацій ведеться\nоперативно-технічна документація та складається звіт про роботу\nаварійно-рятувальної служби, пов'язану з ліквідацією надзвичайної\nситуації, який є складовою частиною матеріалів з розслідування\nнадзвичайної ситуації. Види і зразки оперативно-технічної та\nзвітної документації встановлюються центральним органом виконавчої\nвлади, що забезпечує формування державної політики у сферах\nцивільного захисту, рятувальної справи, за погодженням з іншими\nзаінтересованими центральними органами виконавчої влади.\nВитрати на проведення окремих аварійно-рятувальних робіт,\nпонесені державними та комунальними аварійно-рятувальними службами\nпід час ліквідації надзвичайної ситуації, підлягають обов'язковому\nвідшкодуванню (повністю або частково) відповідними підприємствами,\nустановами та організаціями. Аварійно-рятувальним службам\nгромадських організацій відшкодовуються безпосередні витрати,\nпов'язані з ліквідацією надзвичайної ситуації (вартість палива,\nзносу устаткування тощо). Види аварійно-рятувальних робіт, витрати\nна проведення яких підлягають відшкодуванню, та порядок\nвідшкодування цих витрат визначаються Кабінетом Міністрів України.\nВідшкодування завданої підприємствам, установам та\nорганізаціям, що знаходяться в зоні надзвичайної ситуації, шкоди у\nразі залучення до виконання робіт з ліквідації надзвичайних\nситуацій їх транспортних засобів, обладнання, іншого майна\nздійснюється відповідно до Цивільного кодексу України.\nМатеріальні збитки, пов'язані з пошкодженням необхідними\nфункціональними діями під час ліквідації надзвичайної ситуації\nмайна, яке знаходиться на об'єктах і територіях, де безпосередньо\nпроводяться аварійно-рятувальні роботи, аварійно-рятувальна служба\nвідповідним юридичним та фізичним особам не відшкодовує.\nСтаття 21. Безпосереднє керівництво аварійно-рятувальними\nроботами\nПід час ліквідації надзвичайної ситуації у підпорядкування\nуповноваженого керівника з ліквідації надзвичайної ситуації\nпереходять усі аварійно-рятувальні служби та формування, що\nзалучаються до ліквідації надзвичайної ситуації. Розпорядження\nуповноваженого керівника з ліквідації надзвичайної ситуації є\nобов'язковими для виконання всіма суб'єктами, які беруть участь у\nліквідації надзвичайної ситуації, а також громадянами і\nорганізаціями, які знаходяться в зоні надзвичайної ситуації.\nДо прибуття уповноваженого керівника з ліквідації\nнадзвичайної ситуації його обов'язки виконує керівник\nспеціалізованої аварійно-рятувальної служби, що прибула до зони\nнадзвичайної ситуації першою.\nНіхто не має права втручатися в діяльність уповноваженого\nкерівника з ліквідації надзвичайної ситуації до відсторонення його\nв установленому порядку від виконання обов'язків і за умови\nприйняття на себе керівництва з ліквідації надзвичайної ситуації\nабо до призначення іншого уповноваженого керівника.\nЗалежно від обставин, що склалися в зоні надзвичайної\nситуації, уповноважений керівник з ліквідації надзвичайної\nситуації самостійно приймає рішення щодо:\nпроведення евакуаційних заходів;\nзупинення діяльності об'єктів, що знаходяться в зоні\nнадзвичайної ситуації, та обмеження доступу людей у цю зону;\nзалучення в установленому порядку до проведення робіт\nнеобхідних транспортних засобів, іншого майна підприємств, установ\nта організацій, що знаходяться в зоні надзвичайної ситуації,\nформувань аварійно-рятувальних служб громадських організацій, а\nтакож громадян за їх згодою;\nзупинення аварійно-рятувальних робіт, якщо виникла підвищена\nзагроза життю рятувальників та інших осіб, які беруть участь у\nліквідації надзвичайних ситуацій.\nУповноважений керівник з ліквідації надзвичайної ситуації,\nкерівники аварійно-рятувальних служб мають право на вичерпну та\nдостовірну інформацію про надзвичайну ситуацію для організації\nробіт з її ліквідації і зобов'язані інформувати відповідні органи\nвиконавчої влади, органи місцевого самоврядування про вжиті ними\nдля цього заходи.\nПісля ліквідації надзвичайної ситуації уповноважений керівник\nз ліквідації надзвичайної ситуації подає органу, що його\nпризначив, звіт щодо прийнятих рішень і перебігу подій під час\nліквідації надзвичайної ситуації."
    },
    {
      "provision_ref": "art22",
      "section": "22",
      "title": "Стаття 22. Сприяння діяльності аварійно-рятувальних служб",
      "content": "Органи виконавчої влади, органи місцевого самоврядування,\nпідприємства, установи та організації зобов'язані сприяти\nдіяльності аварійно-рятувальних служб за місцем їх дислокації під\nчас прямування до зон надзвичайних ситуацій та під час ліквідації\nнадзвичайних ситуацій, зокрема у наданні їм необхідних\nтранспортних та інших матеріальних засобів і послуг.\nАварійно-рятувальні служби у разі прямування до місця\nнадзвичайної ситуації позачергово забезпечуються квитками для\nперевезення особового складу, а також транспортними засобами для\nперевезення рятувальників, спеціального обладнання та іншого\nмайна.\nВодії транспортних засобів аварійно-рятувальних служб з\nкольорово-графічним позначенням встановленого зразка, спеціальними\nзвуковими та світловими сигналами під час прямування до зони\nнадзвичайної ситуації мають право безперешкодного проїзду,\nпозачергового придбання палива та мастильних матеріалів. У разі\nнеобхідності в проведенні ремонту ці транспортні засоби\nобслуговуються на відповідних підприємствах незалежно від форми\nвласності першочергово."
    },
    {
      "provision_ref": "art23",
      "section": "23",
      "title": "Стаття 23. Обов'язки рятувальників",
      "content": "Рятувальники зобов'язані:\nбути ініціативними, самовідданими та наполегливими під час\nліквідації надзвичайної ситуації;\nактивно проводити аварійно-рятувальні роботи, вживати всіх\nнеобхідних заходів для рятування людей, подання їм невідкладної\nмедичної та іншої допомоги, не допускати невиправданих ризиків;\nвиконувати вимоги відповідних статутів, положень, правил тощо\nз питань проведення аварійно-рятувальних робіт;\nбути готовими до проведення робіт, пов'язаних з рятуванням\nпотерпілих людей та ліквідацією надзвичайних ситуацій,\nудосконалювати свої професійні здібності, постійно підтримувати\nсвій фізичний і психологічний стан на належному рівні;\nутримувати в належному стані довірені їм засоби\nіндивідуального та колективного захисту та засоби для ліквідації\nнадзвичайних ситуацій.\nІнші обов'язки рятувальників визначаються відповідними\nстатутами, посадовими інструкціями тощо.\nОбов'язки рятувальників професійних аварійно-рятувальних\nслужб зазначаються у контрактах, які укладаються з ними під час їх\nприйому на роботу."
    },
    {
      "provision_ref": "art24",
      "section": "24",
      "title": "Стаття 24. Права рятувальників",
      "content": "Рятувальники мають право на:\nпідвищення рівня своїх теоретичних знань, практичних навичок\nта майстерності за рахунок робочого часу;\nхарчування за рахунок коштів аварійно-рятувальних служб під\nчас чергування тривалістю понад 12 годин або грошову компенсацію\nза нього;\nобов'язкове особисте страхування.\nРятувальники професійних аварійно-рятувальних служб, які\nпротягом року брали участь у проведенні складних\nаварійно-рятувальних робіт, перелік яких визначається центральним\nорганом виконавчої влади, що забезпечує формування державної\nполітики у сферах цивільного захисту, рятувальної справи, повинні\nщорічно проходити санаторно-курортне лікування, що передбачає\nмедико-психологічну реабілітацію. Зазначене санаторно-курортне\nлікування, забезпечення медичним обслуговуванням та необхідними\nмедикаментами, а також проїзд до місця лікування (туди і назад)\nздійснюються за рахунок коштів, що виділяються на утримання\nаварійно-рятувальних служб, а також коштів, що надходять від\nнадання додаткових послуг аварійно-рятувальними службами.\nВідшкодування за невикористане санаторно-курортне лікування\nзабороняється.\nПід час проведення робіт з ліквідації надзвичайних ситуацій\nрятувальники мають право на:\nвичерпну та достовірну інформацію, в тому числі про об'єкти,\nна яких проводяться аварійно-рятувальні роботи, необхідну для\nвиконання ними своїх обов'язків;\nбезперешкодний допуск на територію та об'єкти, що\nпостраждали;\nекіпіровку та оснащення згідно з технологією проведення\nзазначених робіт;\nхарчування за рахунок коштів підприємств, установ та\nорганізацій, на яких проводяться роботи, або відповідного органу\nмісцевого самоврядування;\nвикористання в порядку, передбаченому цим Законом, для\nрятування людей та у випадках крайньої необхідності засобів\nзв'язку, транспорту, інших матеріальних засобів підприємств,\nустанов та організацій, що знаходяться в зоні проведення\nаварійно-рятувальних робіт;\nпозачергове придбання квитків на всі види транспорту для\nпроїзду до місця проведення аварійно-рятувальних робіт.\nРятувальники мають право створювати в установленому порядку свої\nпрофесійні спілки."
    },
    {
      "provision_ref": "art25",
      "section": "25",
      "title": "Стаття 25. Страхування рятувальників",
      "content": "Рятувальники у разі зарахування їх до штату професійної\nаварійно-рятувальної служби або залучення в індивідуальному\nпорядку чи в складі об'єктової аварійно-рятувальної служби до\nпроведення аварійно-рятувальних робіт підлягають обов'язковому\nособистому страхуванню на випадок захворювання, часткової або\nповної втрати працездатності, загибелі (смерті), спричинених\nвиконанням обов'язків рятувальників, зазначених у контрактах,\nукладених під час їх прийому на роботу, або договорах щодо\nпроведення аварійно-рятувальних робіт, до яких вони залучаються.\nСтраховими подіями для рятувальників є загибель (смерть) під\nчас виконання ними обов'язків, зазначених у контрактах або\nдоговорах щодо проведення аварійно-рятувальних робіт, до яких вони\nзалучалися, смерть, що настала внаслідок поранення, контузії,\nтравми чи каліцтва або захворювання в період і у зв'язку з\nвиконанням ними зазначених у контрактах або договорах обов'язків,\nа також втрата працездатності, що виникла внаслідок виконання цих\nобов'язків чи проведення таких робіт. Зв'язок страхової події з\nвиконанням рятувальниками обов'язків, зазначених у контрактах або\nдоговорах, встановлюється під час розслідування зазначених\nвипадків згідно із законодавством.\nСтрахування рятувальників професійних аварійно-рятувальних\nслужб здійснюють органи виконавчої влади, органи місцевого\nсамоврядування та громадські організації, які створюють\nаварійно-рятувальні служби, за рахунок коштів, що виділяються на\nутримання цих служб.\nСтрахування рятувальників, які були залучені до проведення\nаварійно-рятувальних робіт в індивідуальному порядку чи в складі\nоб'єктових аварійно-рятувальних служб, здійснюють органи\nвиконавчої влади, органи місцевого самоврядування, підприємства,\nустанови та організації, що залучили рятувальників до проведення\nцих робіт, за рахунок коштів, які виділяються на їх проведення.\nСтрахування здійснюється на суму десятирічного грошового\nутримання за останньою посадою, яку займає рятувальник, але не\nменше однієї тисячі неоподатковуваних мінімумів доходів громадян.\nПорядок та умови обов'язкового особистого страхування\nрятувальників встановлюються Кабінетом Міністрів України."
    },
    {
      "provision_ref": "art26",
      "section": "26",
      "title": "Стаття 26. Оплата праці рятувальників",
      "content": "Оплата праці рятувальників професійних аварійно-рятувальних\nслужб здійснюється у порядку, визначеному законодавством.\nОплата праці рятувальників, які були залучені в\nіндивідуальному порядку чи в складі об'єктових\nаварійно-рятувальних служб, за час їх участі у проведенні\nаварійно-рятувальних робіт, а також за час необхідної професійної\nпідготовки здійснюється згідно з укладеними договорами органами\nвиконавчої влади, органами місцевого самоврядування,\nпідприємствами, установами та організаціями, що залучили\nрятувальників до проведення зазначених робіт, за рахунок коштів,\nякі виділяються на проведення аварійно-рятувальних робіт і робіт з\nліквідації надзвичайних ситуацій та їх наслідків з розрахунку\nсередньомісячного заробітку за місцем основної роботи, але не\nменше десяти неоподатковуваних мінімумів доходів громадян.\nСкорочення бюджетних асигнувань не може бути підставою для\nзменшення посадових окладів, надбавок до них та фінансування\nінших, передбачених цим Законом, гарантій, пільг та компенсацій\nдля рятувальників."
    },
    {
      "provision_ref": "art27",
      "section": "27",
      "title": "Стаття 27. Умови надання житла рятувальникам",
      "content": "Житло рятувальникам може надаватися на пільгових умовах\nзгідно із законодавством.\nРятувальникам професійних аварійно-рятувальних служб житло\nможе надаватися також в установленому порядку на умовах,\nпередбачених контрактами, що укладаються з ними під час прийому на\nроботу, в яких можуть також зазначатися пільги щодо оплати житла,\nкомунальних послуг та палива. Про надання зазначених пільг\nрятувальнику професійних аварійно-рятувальних служб обов'язково\nповідомляються місцеві органи виконавчої влади, а також\nвизначається джерело відшкодування збитків за надані пільги.\nПосадовим особам професійних аварійно-рятувальних служб,\nперелік яких встановлюється Кабінетом Міністрів України, можуть в\nустановленому порядку надаватися службові жилі приміщення.\nРятувальники державних професійних аварійно-рятувальних служб\nкористуються правом на першочергове встановлення квартирних\nтелефонів, влаштування дітей у дитячі дошкільні заклади."
    },
    {
      "provision_ref": "art28",
      "section": "28",
      "title": "Стаття 28. Пенсійне забезпечення рятувальників",
      "content": "Пенсійне забезпечення особового складу професійних\nаварійно-рятувальних служб здійснюється згідно із законодавством."
    },
    {
      "provision_ref": "art29",
      "section": "29",
      "title": "Стаття 29. Правові та соціальні гарантії",
      "content": "На особовий склад професійних аварійно-рятувальних служб,\nякий обслуговує підприємства, установи та організації з шкідливими\nта небезпечними умовами праці, поширюються гарантії прав громадян\nна охорону праці, встановлені законодавством про охорону праці для\nпрацівників цих підприємств, установ та організацій.\nЗа рятувальниками професійних аварійно-рятувальних служб\nпісля їх виходу на пенсію при загальному стажі роботи в цих\nслужбах на посадах рятувальників понад 20 років, а також у разі\nкаліцтва, що настало під час чи внаслідок виконання службових\nобов'язків, зберігається право на пільги згідно з цим Законом.\nРішенням органів виконавчої влади, органів місцевого\nсамоврядування, а також громадських організацій, що створюють\nпрофесійні аварійно-рятувальні служби, для рятувальників можуть\nвстановлюватися додаткові гарантії соціального захисту."
    },
    {
      "provision_ref": "art30",
      "section": "30",
      "title": "Стаття 30. Соціальний захист сімей рятувальників",
      "content": "За сім'ями загиблих (померлих) рятувальників зберігається\nправо на одержання житла, у тому числі на умовах, передбачених\nукладеними з рятувальниками контрактами. Аварійно-рятувальна\nслужба повинна разом з відповідним центральним органом виконавчої\nвлади, Радою міністрів Автономної Республіки Крим, місцевою\nдержавною адміністрацією, органом місцевого самоврядування,\nгромадською організацією протягом шести місяців з дня загибелі\n(смерті) рятувальників вирішити питання щодо забезпечення їх сімей\nжитлом.\nЗа дітьми загиблих (померлих) рятувальників до досягнення\nними повноліття, а також за непрацездатними членами сім'ї, які\nперебували на їх утриманні, зберігається право на пільги щодо\nоплати житла, комунальних послуг, палива, передбачені контрактами,\nякі були укладені з рятувальниками, за рахунок коштів відповідної\nаварійно-рятувальної служби.\nСтаття 31. Гарантії соціального захисту громадян, які\nзалучаються на добровільних засадах до проведення\nаварійно-рятувальних робіт\nЗалучення громадян, які не є рятувальниками, до проведення\nаварійно-рятувальних робіт здійснюється за наявності рішення\nуповноваженого керівника з питань ліквідації надзвичайної\nситуації, їх письмової згоди та обов'язкового особистого\nстрахування за рахунок бюджетів відповідних\nадміністративно-територіальних одиниць.\nНа громадян, які залучаються до проведення\nаварійно-рятувальних робіт, поширюються права, передбачені\nчастиною третьою статті 24 цього Закону."
    },
    {
      "provision_ref": "art32",
      "section": "32",
      "title": "Стаття 32. Відповідальність у сфері рятувальної справи",
      "content": "У разі проведення аварійно-рятувальних робіт неатестованими\nаварійно-рятувальними службами, допуску до них неатестованих\nрятувальників відповідні посадові особи цих служб несуть\nвідповідальність згідно із законодавством.\nЗа непрофесійне проведення аварійно-рятувальних робіт,\nнавмисне заподіяння шкоди здоров'ю громадян під час їх виконання,\nа також навколишньому природному середовищу, матеріальним та\nкультурним цінностям рятувальники несуть відповідно\nцивільно-правову, дисциплінарну, адміністративну та кримінальну\nвідповідальність.\nРятувальники, які виконують свої функції згідно з наданими їм\nправами та відповідно до своїх обов'язків, не несуть\nвідповідальності за завдані збитки під час проведення\nаварійно-рятувальних робіт.\nСтаття 33. Матеріально-технічне та фінансове забезпечення\nдіяльності аварійно-рятувальних служб\nМатеріально-технічне та фінансове забезпечення діяльності\nаварійно-рятувальних служб здійснюється за рахунок коштів\nдержавного та місцевого бюджетів, підприємств, установ,\nорганізацій, у тому числі громадських, що створюють\nаварійно-рятувальні служби, коштів від надання додаткових платних\nпослуг, а також добровільних пожертвувань юридичних і фізичних\nосіб, інших не заборонених законодавством джерел.\nФінансування медико-психологічної реабілітації рятувальників\nдержавних аварійно-рятувальних служб (формувань), підпорядкованих\nцентральним органам виконавчої влади, що забезпечують формування\nта реалізують державну політику у сферах цивільного захисту,\nрятувальної справи, здійснюється за рахунок коштів Державного\nбюджету України, передбачених на утримання цих служб (формувань).\nОбсяги фінансування медико-психологічної реабілітації\nрятувальників державних аварійно-рятувальних служб (формувань)\nвизначаються центральним органам виконавчої влади, що забезпечують\nформування та реалізують державну політику у сферах цивільного\nзахисту, рятувальної справи, та підлягають погодженню у порядку,\nвстановленому Кабінетом Міністрів України.\nФінансування медико-психологічної реабілітації інших\nаварійно-рятувальних служб, визначених у статті 8 цього Закону,\nздійснюється за рахунок їх власних коштів.\nСтаття 34. Наукове забезпечення діяльності\nаварійно-рятувальних служб\nНаукові дослідження з проблем організації та технології\nпроведення аварійно-рятувальних робіт, створення для цього\nтехнічних засобів та обладнання, розроблення індивідуальних та\nколективних засобів захисту рятувальників здійснюються на\nдоговірних умовах науково-дослідними та проектно-конструкторськими\nпідприємствами, установами та організаціями за замовленням\nцентрального органу виконавчої влади, що забезпечує формування\nдержавної політики у сферах цивільного захисту, рятувальної\nсправи, або погодженим з ним замовленням інших органів виконавчої\nвлади, органів місцевого самоврядування, громадських організацій.\nСтаття 35. Медичне забезпечення діяльності\nаварійно-рятувальних служб\nМедичне забезпечення діяльності аварійно-рятувальних служб\nздійснюється спеціально створеними медичними підрозділами, що\nвходять до їх складу, або за договорами на медичне обслуговування\n- лікувальними закладами за місцем дислокації цих служб.\nУсі рятувальники професійних аварійно-рятувальних служб\nповинні проходити попередні та періодичні медичні огляди, а також\nмедичні огляди після проведення аварійно-рятувальних робіт за\nрахунок коштів, що виділяються на утримання цих служб.\nПеріодичність медичних оглядів і порядок їх проведення\nвстановлюються центральним органом виконавчої влади, що забезпечує\nформування державної політики у сфері охорони здоров'я. За час\nпроходження медичного огляду за рятувальниками зберігаються місце\nроботи та середньомісячний заробіток.\nНа прохання рятувальника проводиться позачерговий медичний\nогляд, якщо рятувальник вважає, що погіршення стану його здоров'я\nпов'язано з виконанням ним професійних обов'язків.\nУ разі участі в проведенні протягом року аварійно-рятувальних\nробіт, цілодобовому чергуванні рятувальники особового складу\nпрофесійної аварійно-рятувальної служби зобов'язані один раз на\nрік пройти курс медико-психологічної реабілітації.\nПісля проведення аварійно-рятувальних робіт, що були\nпов'язані з загибеллю людей, а також при отриманні будь-якої\nтравми професійним рятувальником особового складу професійної\nаварійно-рятувальної служби йому обов'язково надається гарантоване\nзабезпечення відповідним лікуванням та психологічним відновленням\nу санаторно-курортних закладах, у яких створені центри\nмедико-психологічної реабілітації.\nЦентри медико-психологічної реабілітації створюються при\nдіючих санаторно-курортних закладах. Перелік центрів\nмедико-психологічної реабілітації та порядок проходження\nмедико-психологічної реабілітації, відповідність\nсанаторно-курортних закладів вимогам медико-психологічної\nреабілітації, а також перелік цих закладів визначаються у\nвідповідному положенні, що затверджується центральним органом\nвиконавчої влади, що забезпечує формування державної політики у\nсфері охорони здоров’я, та центральним органом виконавчої влади,\nщо забезпечує формування державної політики у сферах цивільного\nзахисту, рятувальної справи.\nНедержавні аварійно-рятувальні служби мають право укладати\nдоговори з відповідними центрами на основі угод, затверджувати їх\nз центральними органами виконавчої влади, що забезпечують\nформування та реалізують державну політику у сферах цивільного\nзахисту, рятувальної справи.\nСтаття 35-1. Загальнодержавні програми у сфері\nрятувальної справи\nЗ метою впровадження основних принципів державної політики\nщодо діяльності державних аварійно-рятувальних служб (формувань),\nзабезпечення їх перспективного розвитку на рівні провідних\nсвітових досягнень, а також забезпечення ефективного захисту\nнаселення і територій від надзвичайних ситуацій, цілеспрямованого\nвикористання бюджетних коштів, передбачених на ці цілі, кожні\nп'ять років розробляються і затверджуються п'ятирічні\nзагальнодержавні програми технічного та матеріального\nпереоснащення державних аварійно-рятувальних служб,\nпідпорядкованих центральним органам виконавчої влади, що\nзабезпечують формування та реалізують державну політику у сферах\nцивільного захисту, рятувальної справи, за рахунок коштів\nДержавного бюджету України. Розроблення та затвердження\nзагальнодержавних програм здійснюється відповідно до Закону\nУкраїни \"Про державні цільові програми\" ( 1621-15 ).\nСтаття 36. Нагляд та контроль за діяльністю\nаварійно-рятувальних служб\nДержавний нагляд здійснюють:\nцентральний орган виконавчої влади, що реалізує державну\nполітику у сфері охорони праці, - за готовністю\nаварійно-рятувальних служб до локалізації та ліквідації аварій;\n{ Абзац другий частини першої статті 36 із змінами, внесеними\nзгідно із Законом N 5459-VI ( 5459-17 ) від 16.10.2012 }\nцентральний орган виконавчої влади, що реалізує державну\nполітику з питань державного нагляду та контролю у сферах пожежної\nі техногенної безпеки, - за діяльністю аварійно-рятувальних служб.\n{ Абзац третій частини першої статті 36 із змінами, внесеними\nзгідно із Законом N 5459-VI ( 5459-17 ) від 16.10.2012 }\nКонтроль за діяльністю аварійно-рятувальних служб,\nзабезпеченням їх постійної готовності до проведення\nаварійно-рятувальних робіт та робіт щодо запобігання та ліквідації\nнаслідків надзвичайних ситуацій у межах своєї компетенції\nздійснюють центральні органи виконавчої влади, органи місцевого\nсамоврядування та підприємства, установи та організації, у тому\nчислі громадські, що створюють аварійно-рятувальні служби.\nСтаття 37. Звітність про діяльність аварійно-рятувальних\nслужб та облік надзвичайних ситуацій\nЗвітність про діяльність аварійно-рятувальних служб\nздійснюється в порядку, встановленому центральним органом\nвиконавчої влади, що забезпечує формування державної політики у\nсферах цивільного захисту, рятувальної справи. Звіт про діяльність\nаварійно-рятувальних служб подається щоквартально до Кабінету\nМіністрів України.\nОблік надзвичайних ситуацій, у тому числі аварій на\nвиробничих об'єктах, здійснюють відповідні підприємства,\nорганізації та центральний орган виконавчої влади, що забезпечує\nреалізацію державної політики у сфері охорони праці, згідно із\nзаконодавством. Форми державної статистичної звітності щодо цих\nаварій затверджуються центральним органом виконавчої влади, що\nзабезпечує формування державної політики у сфері статистики, за\nпогодженням із центральним органом виконавчої влади, що реалізує\nдержавну політику у сфері охорони праці.\nОблік аварій та надзвичайних ситуацій, що сталися внаслідок\nстихійного лиха на об'єктах невиробничого призначення та на\nтериторії Автономної Республіки Крим, областей, міст Києва та\nСевастополя, здійснюють відповідний орган виконавчої влади\nАвтономної Республіки Крим, відповідні структурні підрозділи\nобласних, Київської та Севастопольської міських державних\nадміністрацій. Форми державної статистичної звітності щодо цих\nаварій та надзвичайних ситуацій затверджуються центральним органом\nвиконавчої влади, що забезпечує формування державної політики у\nсфері статистики, за погодженням із центральним органом виконавчої\nвлади, що забезпечує формування державної політики у сферах\nцивільного захисту, рятувальної справи, та центральним органом\nвиконавчої влади, що реалізує державну політику у сфері охорони\nпраці."
    },
    {
      "provision_ref": "art38",
      "section": "38",
      "title": "Стаття 38. Представництво в міжнародних організаціях",
      "content": "Представництво в міжнародних організаціях інтересів України з\nпитань, пов'язаних з організацією та виконанням\nаварійно-рятувальних робіт, а також робіт із запобігання та\nліквідації надзвичайних ситуацій здійснюється центральним органом\nвиконавчої влади, що забезпечує формування державної політики у\nсферах цивільного захисту, рятувальної справи, іншими органами\nвиконавчої влади відповідно до їх повноважень.\nСтаття 39. Порядок подання допомоги іноземним державам з\nліквідації надзвичайних ситуацій\nУмови подання іншим державам допомоги з ліквідації\nнадзвичайних ситуацій і окремих їх наслідків визначаються\nміжнародними договорами України.\nПорядок залучення аварійно-рятувальних служб до подання\nдопомоги іноземним державам з ліквідації надзвичайних ситуацій і\nокремих їх наслідків та перетинання державного кордону України\nвизначаються законодавством України та міжнародними договорами.\nСтаття 40. Одержання Україною допомоги для ліквідації\nнадзвичайних ситуацій та їх наслідків\nУмови одержання Україною допомоги для ліквідації надзвичайних\nситуацій та їх наслідків визначаються міжнародними договорами та\nзаконодавством України.\nПільги щодо оподаткування та обкладення ввізним митом\nобладнання та устаткування, засобів зв'язку, транспортних засобів,\nзасобів індивідуального та колективного захисту рятувальників та\nінших матеріально-технічних цінностей, призначених для проведення\nробіт з ліквідації надзвичайних ситуацій, що передаються як\nдопомога іншими державами та міжнародними організаціями,\nвизначаються відповідними законами. Використання зазначеного майна\nне за призначенням забороняється.\n1. Цей Закон набирає чинності з дня його опублікування.\n2. Кабінету Міністрів України у шестимісячний строк:\nпідготувати та внести до Верховної Ради України пропозиції\nщодо приведення законів України у відповідність із Законом України\n\"Про аварійно-рятувальні служби\";\nпривести свої нормативно-правові акти у відповідність із цим\nЗаконом;\nзабезпечити приведення у відповідність із цим Законом\nнормативно-правових актів центральних і місцевих органів\nвиконавчої влади.\n3. Кабінету Міністрів України у місячний строк утворити\nробочу групу з представників Комітету Верховної Ради України з\nпитань екологічної політики, природокористування та ліквідації\nнаслідків Чорнобильської катастрофи, центрального органу\nвиконавчої влади, що забезпечує формування державної політики у\nсферах цивільного захисту, рятувальної справи, та центрального\nоргану виконавчої влади з питань охорони здоров'я для вирішення\nпитання щодо створення медико-психологічних центрів при діючих\nсанаторно-курортних закладах."
    }
  ],
  "definitions": []
}