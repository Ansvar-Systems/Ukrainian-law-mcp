{
  "id": "ua-law-2684-14",
  "type": "statute",
  "title": "Закон України (2684-14)",
  "title_en": "",
  "short_name": "2684-14",
  "status": "in_force",
  "issued_date": "2001-09-13",
  "url": "https://zakon.rada.gov.ua/laws/show/2684-14",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 2807-IX ( 2807-20 ) від 01.12.2022 }\nПро внесення змін до Закону України \"Про Національну\nпрограму інформатизації\"\n( Відомості Верховної Ради України (ВВР), 2002, N 1, ст.3 )\n\nВерховна Рада України п о с т а н о в л я є :\nI. Внести до Закону України \"Про Національну програму\nінформатизації\" ( 74/98-ВР ) (Відомості Верховної Ради України,\n1998 р., N 27-28, ст. 181) такі зміни:\n1. Статтю 2 доповнити частиною п'ятою такого змісту:\n\"Програми та проекти (або їх частини), які спрямовані на\nстворення, розвиток та інтеграцію інформаційних систем, мереж,\nресурсів та інформаційних технологій чи передбачають придбання\nзасобів інформатизації з метою забезпечення функціонування органів\nдержавної влади, органів місцевого самоврядування, установ,\nорганізацій, що утримуються за рахунок бюджетних коштів,\nвиконуються як складові частини Національної програми\nінформатизації, якщо інше не передбачено законодавством\".\n2. Частини третю і четверту статті 10 викласти у такій\nредакції:\n\"Державними замовниками окремих завдань (проектів)\nНаціональної програми інформатизації можуть бути органи державної\nвлади та органи місцевого самоврядування. Державних замовників\nокремих завдань (проектів) затверджує Кабінет Міністрів України за\nподанням Генерального державного замовника.\nДержавні замовники на конкурсних засадах визначають\nвиконавців окремих завдань (проектів) Національної програми\nінформатизації, забезпечують фінансування, керівництво та контроль\nвиконання робіт за цими завданнями (проектами)\".\n3. У статті 11:\n1) абзац другий частини другої виключити;\n2) частину другу доповнити абзацами другим і третім такого\nзмісту:\n\"організація відбору окремих завдань (проектів) на етапі\nформування Національної програми інформатизації;\nорганізація контролю за відбором виконавців окремих завдань\n(проектів) Національної програми інформатизації\".\nУ зв'язку з цим абзаци третій - десятий вважати відповідно\nабзацами четвертим - одинадцятим.\n4. Статті 13 і 14 викласти у такій редакції:\n\" Стаття 13. Формування Національної програми інформатизації\nФормування комплексу взаємопов'язаних завдань Національної\nпрограми інформатизації на наступні три роки та програми завдань\n(робіт) з інформатизації на наступний бюджетний рік проводиться\nзгідно із законодавством України та організовується Генеральним\nдержавним замовником за пропозиціями відповідних органів державної\nвлади та органів місцевого самоврядування.\nВідбір завдань (проектів) на етапі формування Національної\nпрограми інформатизації проводиться із залученням\nнауково-технічної ради Національної програми інформатизації на\nконкурсних засадах.\nПоложення про порядок відбору завдань (проектів) на\nконкурсних засадах затверджується Генеральним державним\nзамовником.\nВідбір завдань (проектів) на етапі формування Національної\nпрограми інформатизації організовує Генеральний державний\nзамовник, за винятком завдань (проектів), пов'язаних з\nнаціональною безпекою та обороною держави.\nСтаття 14. Експертиза окремих завдань (проектів) Національної\nпрограми інформатизації та Національної програми\nінформатизації\nЕкспертиза окремих завдань (проектів) Національної програми\nінформатизації проводиться згідно із законодавством України і\nорганізовується державними замовниками цих завдань (проектів).\nПорядок проведення експертизи окремих завдань (проектів)\nНаціональної програми інформатизації та Національної програми\nінформатизації в цілому затверджується Кабінетом Міністрів\nУкраїни\".\n5. Статтю 15 викласти у такій редакції:\n\" Стаття 15. Виконавці окремих завдань (проектів) Національної\nпрограми інформатизації\nПорядок формування та виконання окремих завдань (проектів)\nНаціональної програми інформатизації визначається Положенням про\nформування та виконання Національної програми інформатизації\n( 1352-98-п ), що затверджується Кабінетом Міністрів України.\nВиконавцями окремих завдань (проектів) Національної програми\nінформатизації можуть бути підприємства, установи, організації\nусіх форм власності. Відбір цих виконавців проводиться державними\nзамовниками у порядку, визначеному Законом України \"Про закупівлю\nтоварів, робіт і послуг за державні кошти\" ( 1490-14 ).\nОкремі завдання (проекти) Національної програми\nінформатизації виконуються за договором (контрактом), укладеним\nвідповідно до законодавства між Генеральним державним замовником\nабо державним замовником і виконавцем, визначеним згідно із\nЗаконом України \"Про закупівлю товарів, робіт і послуг за державні\nкошти\" ( 1490-14 ).\nДля суб'єктів підприємницької діяльності - монополістів у\nсфері їх діяльності укладення договорів (контрактів) на виконання\nокремих завдань (проектів) Національної програми інформатизації є\nобов'язковим. Спори щодо істотних умов цих договорів (контрактів)\nвирішуються у судовому порядку\".\n6. Статтю 20 викласти у такій редакції:\n\" Стаття 20. Особливості закупівлі програмних, технічних та\nінших засобів для виконання Національної програми\nінформатизації\nВизначення постачальників програмних, технічних та інших\nзасобів, закупівля яких передбачається окремим завданням\n(проектом) Національної програми інформатизації, здійснюється\nразом з визначенням виконавця завдання (проекту) за його\nпропозиціями\".\n7. Статтю 26 викласти у такій редакції:\n\" Стаття 26. Контроль за виконанням Національної програми\nінформатизації\nКонтроль за виконанням Національної програми інформатизації,\nїї окремих завдань та проектів (або їх частин) здійснюється\nорганами державної влади та органами місцевого самоврядування у\nмежах своєї компетенції, визначеної законом.\nКонтроль за формуванням та виконанням Національної програми\nінформатизації здійснює Кабінет Міністрів України.\nКоординацію та контроль за виконанням Національної програми\nінформатизації щодо забезпечення національної безпеки та оборони\nдержави здійснює Рада національної безпеки і оборони України.\nКонтроль за виконанням окремих завдань (проектів)\nНаціональної програми інформатизації, фінансування яких\nздійснюється державним замовником за рахунок інших джерел, не\nзаборонених законодавством України, з боку Генерального державного\nзамовника полягає у забезпеченні узгодженості цих проектів з\nНаціональною програмою інформатизації.\nОргани державної влади та органи місцевого самоврядування,\nустанови та організації, які утримуються за рахунок бюджетних\nкоштів, подають Генеральному державному замовнику інформацію про\nстворення, розвиток та інтеграцію, незалежно від джерел\nфінансування, інформаційних систем, мереж, ресурсів та\nінформаційних технологій, що забезпечують функціонування цих\nорганів, установ, організацій, за винятком інформації, пов'язаної\nз національною безпекою та обороною держави.\nКонтроль за використанням коштів Державного бюджету України\nна Національну програму інформатизації, її окремі завдання та\nпроекти (або їх частини) здійснює Рахункова палата. Органи\nдержавної влади і органи місцевого самоврядування, підприємства,\nустанови та організації, які використовують кошти Державного\nбюджету України на ці цілі, надають Рахунковій палаті інформацію\nщодо використання цих коштів у порядку, встановленому\nзаконодавством.\nОсоби, винні в порушенні законодавства про Національну\nпрограму інформатизації, несуть відповідальність згідно із\nзаконом\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк з дня\nнабрання чинності цим Законом:\nпривести свої нормативно-правові акти у відповідність із цим\nЗаконом;\nзабезпечити перегляд та скасування міністерствами та іншими\nцентральними органами виконавчої влади їх нормативно-правових\nактів, що суперечать цьому Закону.\nПрезидент України Л.КУЧМА\n\nм. Київ, 13 вересня 2001 року\nN 2684-III\n\nПро внесення змін до Закону України \"Про Національну програму інформатизації\"\nЗакон України від 13.09.2001 № 2684-III\n\nВтрата чинності від 01.03.2023 , підстава — 2807-IX\nПостійна адреса:\nhttps://zakon.rada.gov.ua/go/2684-14\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}