{
  "id": "ua-law-2408-17",
  "type": "statute",
  "title": "Закон України (2408-17)",
  "title_en": "",
  "short_name": "2408-17",
  "status": "in_force",
  "issued_date": "2010-07-01",
  "url": "https://zakon.rada.gov.ua/laws/show/2408-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до Закону України\n\"Про жертви нацистських переслідувань\"\nщодо віку неповнолітніх в'язнів\nта розміру підвищення пенсії\n( Відомості Верховної Ради України (ВВР), 2010, N 40, ст.525 )\n\nВерховна Рада України п о с т а н о в л я є :\nI. Внести до Закону України \"Про жертви нацистських\nпереслідувань\" ( 1584-14 ) (Відомості Верховної Ради України,\n2000 р., N 24, ст. 182; 2005 р., N 5, ст. 120; 2008 р., NN 5-8,\nст. 78) такі зміни:\n1. В абзаці другому частини першої статті 6 цифри і слово \"16\nроків\" замінити цифрами і словом \"18 років\".\n2. Частину другу статті 6-1 викласти в такій редакції:\n\"Особам, зазначеним у цій статті, пенсії або щомісячне\nдовічне грошове утримання чи державна соціальна допомога, що\nвиплачується замість пенсії, підвищуються на 25 процентів\nпрожиткового мінімуму для осіб, які втратили працездатність\".\n3. Частину другу статті 6-2 викласти в такій редакції:\n\"Пенсії або щомісячне довічне грошове утримання чи державна\nсоціальна допомога, що виплачується замість пенсії, підвищуються:\nінвалідам I групи - на 50 процентів прожиткового мінімуму для\nосіб, які втратили працездатність, інвалідам II групи - на 40\nпроцентів прожиткового мінімуму для осіб, які втратили\nпрацездатність, інвалідам III групи - на 30 процентів прожиткового\nмінімуму для осіб, які втратили працездатність\".\n4. Частину другу статті 6-3 викласти в такій редакції:\n\"Особам, зазначеним у цій статті, нагородженим орденами і\nмедалями колишнього Союзу РСР за самовіддану працю і бездоганну\nвійськову службу в тилу в роки Великої Вітчизняної війни, пенсії\nабо щомісячне довічне грошове утримання чи державна соціальна\nдопомога, що виплачується замість пенсії, підвищуються на 15\nпроцентів прожиткового мінімуму для осіб, які втратили\nпрацездатність, іншим особам, зазначеним у цій статті, - на 10\nпроцентів прожиткового мінімуму для осіб, які втратили\nпрацездатність\".\n5. Частину другу статті 6-4 викласти в такій редакції:\n\"Дружинам (чоловікам) померлих інвалідів, зазначених у статті\n6-2 цього Закону, які не одружилися вдруге, пенсії або щомісячне\nдовічне грошове утримання чи державна соціальна допомога, що\nвиплачується замість пенсії, підвищуються на 25 процентів\nпрожиткового мінімуму для осіб, які втратили працездатність.\nДружинам (чоловікам) померлих інших жертв нацистських\nпереслідувань, визнаних за життя інвалідами від загального\nзахворювання, трудового каліцтва та з інших причин, які не\nодружилися вдруге, пенсії або щомісячне довічне грошове утримання\nчи державна соціальна допомога, що виплачується замість пенсії,\nпідвищуються на 10 процентів прожиткового мінімуму для осіб, які\nвтратили працездатність\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк з дня\nнабрання чинності цим Законом привести свої нормативно-правові\nакти у відповідність із цим Законом.\n\nПрезидент України В.ЯНУКОВИЧ\n\nм. Київ, 1 липня 2010 року\nN 2408-VI\n\nПро внесення змін до Закону України \"Про жертви нацистських переслідувань\" щодо віку неповнолітніх в'язнів та розміру підвищення пенсії\nЗакон України від 01.07.2010 № 2408-VI\n\nПрийняття від 01.07.2010\nПостійна адреса:\nhttps://zakon.rada.gov.ua/go/2408-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}