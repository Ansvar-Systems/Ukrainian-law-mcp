{
  "id": "ua-law-4697-20",
  "type": "statute",
  "title": "Закон України (4697-20)",
  "title_en": "",
  "short_name": "4697-20",
  "status": "in_force",
  "issued_date": "2025-12-03",
  "url": "https://zakon.rada.gov.ua/laws/show/4697-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законів України щодо зарахування до страхового стажу періоду незаконного звільнення працівника\n\nВерховна Рада України постановляє:\n\nI. Внести зміни до таких законів України:\n\n1. Частину першу статті 24 Закону України \"Про загальнообов’язкове державне пенсійне страхування\" (Відомості Верховної Ради України, 2003 р., №№ 49-51, ст. 376 із наступними змінами) після абзацу другого доповнити новим абзацом такого змісту:\n\n\"До страхового стажу зараховується період вимушеного прогулу, спричиненого незаконним звільненням, на підставі рішення суду про поновлення на роботі незаконно звільненого працівника, яке набрало законної сили, та за який роботодавець сплатив страхові внески в розмірі, передбаченому абзацом першим цієї частини\".\n\nУ зв’язку з цим абзаци третій - шостий вважати відповідно абзацами четвертим - сьомим.\n\n2. У Законі України \"Про збір та облік єдиного внеску на загальнообов’язкове державне соціальне страхування\" (Відомості Верховної Ради України, 2011 р., № 2-3, ст. 11 із наступними змінами):\n\n1) абзац другий частини другої статті 7 викласти в такій редакції:\n\n\"Зазначений порядок нарахування внеску поширюється також на осіб, яким нараховано різницю в заробітку за час виконання нижчеоплачуваної роботи або після звільнення з роботи нараховано заробітну плату (дохід) за відпрацьований час, або згідно з рішенням суду - середню заробітну плату за вимушений прогул. При цьому сума єдиного внеску, нарахована за кожний місяць вимушеного прогулу або з урахуванням різниці в заробітку за час виконання нижчеоплачуваної роботи, не може бути меншою за розмір мінімального страхового внеску\";\n\n2) частину восьму статті 9 після абзацу другого доповнити новим абзацом такого змісту:\n\n\"Єдиний внесок, нарахований на суми, зазначені в абзаці другому частини другої статті 7 цього Закону, сплачується одночасно з отриманням (перерахуванням) коштів для здійснення їх виплати\".\n\nУ зв’язку з цим абзаци третій - п’ятий вважати відповідно абзацами четвертим - шостим.\n\nII. Прикінцеві положення\n\n1. Цей Закон набирає чинності через один місяць з дня, наступного за днем його опублікування, крім пунктів 2 і 3 цього розділу, які набирають чинності з дня, наступного за днем опублікування цього Закону.\n\n2. Установити, що у 2026 році народному депутату України Верховної Ради України дев’ятого скликання за його письмовою заявою виплачується грошова компенсація за всі дні невикористаної щорічної оплачуваної відпустки, передбаченої частиною восьмою статті 20 Закону України \"Про статус народного депутата України\", на які він набув право за період з дня складення ним присяги народного депутата України. При цьому умова, встановлена частиною п’ятою статті 83 Кодексу законів про працю України, частиною п’ятою статті 24 Закону України \"Про відпустки\", не застосовується.\n\n3. Кабінету Міністрів України у місячний строк з дня, наступного за днем опублікування цього Закону:\n\n1) привести свої нормативно-правові акти у відповідність із цим Законом;\n\n2) розробити необхідні нормативно-правові акти для реалізації цього Закону;\n\n3) забезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nВ. ЗЕЛЕНСЬКИЙ\n\nм. Київ\n\n3 грудня 2025 року\n\n№ 4697-IX\n\nПро внесення змін до деяких законів України щодо зарахування до страхового стажу періоду незаконного звільнення працівника\nЗакон України від 03.12.2025 № 4697-IX\n\nПрийняття від 03.12.2025\nПостійна адреса:\nhttps://zakon.rada.gov.ua/go/4697-20\nЗаконодавство України\nстаном на 21.02.2026\n\nчинний"
    }
  ],
  "definitions": []
}