{
  "id": "ua-law-2542-19",
  "type": "statute",
  "title": "Закон України (2542-19)",
  "title_en": "",
  "short_name": "2542-19",
  "status": "in_force",
  "issued_date": "2018-09-18",
  "url": "https://zakon.rada.gov.ua/laws/show/2542-19",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "ЗАКОН УКРАЇНИ\n\nПро внесення змін до деяких законодавчих актів України щодо посилення соціального захисту окремих категорій осіб із числа жертв нацистських переслідувань та політичних репресій\n\n(Відомості Верховної Ради (ВВР), 2018, № 42, ст.332)\n\nВерховна Рада України постановляє :\n\nI. Внести зміни до таких законодавчих актів України:\n\n1. У Кодексі законів про працю України (Відомості Верховної Ради УРСР, 1971 р., додаток до № 50, ст. 375):\n\n1) пункт 5 частини другої статті 42 доповнити словами та цифрами: \"а також особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу\";\n\n2) у статті 77 -2 :\n\nу назві слова \"ветеранів війни\" замінити словом \"громадян\";\n\nпісля слів \"Законом України \"Про статус ветеранів війни, гарантії їх соціального захисту\" доповнити словами та цифрами \"особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу\".\n\n2. У Житловому кодексі Української РСР (Відомості Верховної Ради УРСР, 1983 р., додаток до № 28, ст. 573):\n\n1) частину першу статті 45 після абзацу третього доповнити новим абзацом такого змісту:\n\n\"особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу\".\n\nУ зв’язку з цим абзаци четвертий - чотирнадцятий вважати відповідно абзацами п’ятим - п’ятнадцятим;\n\n2) частину першу статті 46 після абзацу другого доповнити новим абзацом такого змісту:\n\n\"особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу та яким встановлено інвалідність\".\n\nУ зв’язку з цим абзаци третій - одинадцятий вважати відповідно абзацами четвертим - дванадцятим.\n\n3. Статтю 6 Закону України \"Про реабілітацію жертв репресій комуністичного тоталітарного режиму 1917-1991 років\" (Відомості Верховної Ради УРСР, 1991 р., № 22, ст. 262; Відомості Верховної Ради України, 2010 р., № 8, ст. 62; 2013 р., № 50, ст. 693; 2017 р., № 7-8, ст. 51; 2018 р., № 6-7, ст. 43, № 20, ст. 189) після частини п’ятої доповнити новою частиною такого змісту:\n\n\"Особам, реабілітованим відповідно до цього Закону, із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу, за їх вибором надаються пільги та інші соціальні гарантії, передбачені цією статтею або статтею 12 Закону України \"Про статус ветеранів війни, гарантії їх соціального захисту\", а особам із числа таких осіб, яким встановлено інвалідність, - статтею 13 Закону України \"Про статус ветеранів війни, гарантії їх соціального захисту\" або пунктом \"г\" статті 77 Закону України \"Про пенсійне забезпечення\", або статтею 47 Закону України \"Про пенсійне забезпечення осіб, звільнених з військової служби, та деяких інших осіб\".\n\nУ зв’язку з цим частини шосту - десяту вважати відповідно частинами сьомою - одинадцятою.\n\n4. У Законі України \"Про відпустки\" (Відомості Верховної Ради України, 1997 р., № 2, ст. 4; 2015 р., № 30, ст. 272; 2018 р., № 6-7, ст. 43; із змінами, внесеними Законом України від 22 травня 2018 року № 2443-VIII):\n\n1) у назві розділу III слова \"ветеранів війни\" замінити словом \"громадян\";\n\n2) у статті 16 -2 :\n\nу назві слова \"ветеранів війни\" замінити словом \"громадян\";\n\nпісля слів \"Законом України \"Про статус ветеранів війни, гарантії їх соціального захисту\" доповнити словами та цифрами \"особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу\".\n\n5. У Законі України \"Про жертви нацистських переслідувань\" (Відомості Верховної Ради України, 2000 р., № 24, ст. 182 із наступними змінами):\n\n1) у статті 6 -1 :\n\nу частину першу включити пункти 7 і 17 такого змісту:\n\n\"7) безоплатний проїзд автобусами міських маршрутів (крім таксі) і міським електричним транспортом, автобусами приміських і міжміських маршрутів у межах області (Автономної Республіки Крим) за місцем проживання, залізничним, морським та річковим транспортом приміського сполучення за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі\";\n\n\"17) безоплатний проїзд один раз на два роки (туди та назад) залізничним, морським, річковим транспортом (крім приміського сполучення), автобусами приміських і міжміських маршрутів міжобласного сполучення, повітряним транспортом незалежно від наявності залізничного сполучення чи проїзд один раз на рік (туди та назад) зазначеними видами транспорту з 50-відсотковою знижкою\";\n\nчастину шосту виключити;\n\n2) у статті 6 -2 :\n\nу частину першу включити пункти 7 і 21 такого змісту:\n\n\"7) безоплатний проїзд автобусами міських маршрутів (крім таксі) і міським електричним транспортом, автобусами приміських і міжміських маршрутів у межах області (Автономної Республіки Крим) за місцем проживання, залізничним, морським, річковим транспортом приміського сполучення за наявності посвідчення встановленого зразка, а в разі запровадження автоматизованої системи обліку оплати проїзду - також електронного квитка, який видається на безоплатній основі. Це право поширюється і на особу, яка супроводжує особу з інвалідністю I групи\";\n\n\"21) особам з інвалідністю I і II груп надається право безоплатного проїзду один раз на рік (туди та назад) залізничним, морським, річковим транспортом (крім приміського сполучення), автобусами приміських і міжміських маршрутів міжобласного сполучення, повітряним транспортом, а особам, які супроводжують осіб з інвалідністю I групи (не більше одного супроводжуючого), та особам з інвалідністю III групи - 50-відсоткова знижка вартості проїзду один раз на рік (туди та назад) зазначеними видами транспорту.\n\nОсобам з інвалідністю та особам, які супроводжують у поїздках осіб з інвалідністю I групи (не більше одного супроводжуючого), надається право користування видами транспорту, зазначеними в абзаці першому цього пункту, у період з 1 жовтня по 15 травня з 50-відсотковою знижкою вартості проїзду без обмеження кількості поїздок\";\n\nчастину шосту виключити.\n\n6. Пункт 1 частини першої статті 11 Закону України \"Про житловий фонд соціального призначення\" (Відомості Верховної Ради України, 2006 р., № 19-20, ст. 159; із змінами, внесеними Законом України від 22 травня 2018 року № 2443-VIII) після слова \"законом\" доповнити словами та цифрами \"особи, реабілітовані відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу та яким встановлено інвалідність\".\n\n7. Пункт 5 частини першої статті 24 Закону України \"Про загальнообов’язкове державне соціальне страхування\" (Відомості Верховної Ради України, 2015 р., № 11, ст. 75; 2017 р., № 40-41, ст. 383) доповнити словами та цифрами \"особам, реабілітованим відповідно до Закону України \"Про реабілітацію жертв репресій комуністичного тоталітарного режиму 1917-1991 років\", із числа тих, яких було піддано репресіям у формі (формах) позбавлення волі (ув’язнення) або обмеження волі чи примусового безпідставного поміщення здорової людини до психіатричного закладу за рішенням позасудового або іншого репресивного органу\".\n\nII. Прикінцеві положення\n\n1. Цей Закон набирає чинності з дня, наступного за днем його опублікування.\n\n2. Кабінету Міністрів України протягом одного місяця з дня набрання чинності цим Законом:\n\nпривести свої нормативно-правові акти у відповідність із цим Законом;\n\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\n\nПрезидент України\n\nП.ПОРОШЕНКО\n\nм. Київ\n\n18 вересня 2018 року\n\n№ 2542-VIII\n\nПро внесення змін до деяких законодавчих актів України щодо посилення соціального захисту окремих категорій осіб із числа жертв нацистських переслідувань та політичних репресій\nЗакон України від 18.09.2018 № 2542-VIII\n\nПрийняття від 18.09.2018\nПостійна адреса:\nhttps://zakon.rada.gov.ua/go/2542-19\nЗаконодавство України\nстаном на 22.02.2026\n\nчинний"
    }
  ],
  "definitions": []
}