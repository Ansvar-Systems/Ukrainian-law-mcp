{
  "id": "ua-law-2899-17",
  "type": "statute",
  "title": "Закон України (2899-17)",
  "title_en": "",
  "short_name": "2899-17",
  "status": "in_force",
  "issued_date": "2011-01-11",
  "url": "https://zakon.rada.gov.ua/laws/show/2899-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1197-VII ( 1197-18 ) від 10.04.2014, ВВР,\n2014, N 24, ст.883 }\nПро внесення змін до розділу XI \"Прикінцеві положення\"\nЗакону України \"Про здійснення державних закупівель\"\nщодо безперервного забезпечення харчування\nособового складу Збройних Сил України,\nучнів (студентів) навчальних закладів та дітей\n( Відомості Верховної Ради України (ВВР), 2011, N 30, ст.282 )\n\nВерховна Рада України п о с т а н о в л я є :\n1. Внести до розділу XI \"Прикінцеві положення\" Закону України\n\"Про здійснення державних закупівель\" ( 2289-17 ) (Відомості\nВерховної Ради України, 2010 р., N 33, ст. 471) такі зміни:\nпісля пункту 3 доповнити новим пунктом такого змісту:\n\"4. Дозволити у 2011 році:\n1) замовникам для безперервного забезпечення харчування\nособового складу Збройних Сил України, а також учнів (студентів)\nнавчальних закладів та дітей, харчування яких здійснюється за\nрахунок державних коштів, укладати договори про закупівлю послуг з\nхарчування із суб'єктами господарювання - переможцями процедури\nзакупівлі у 2009-2010 роках в межах відповідних бюджетних\nпризначень, із строком їх дії до 31 березня 2011 року;\n2) Міністерству оборони України передавати зазначеним\nсуб'єктам господарювання на безоплатній основі та на умовах\nповернення у стані не гіршому, ніж на момент передачі, закріплене\nза ними рухоме та нерухоме майно, необхідне для організації\nхарчування в стаціонарних та польових умовах, згідно з визначеним\nМіністерством оборони України переліком;\n3) Міністерству оборони України з метою погашення\nзаборгованості за надані у 2010 році послуги з харчування\nособового складу Збройних Сил України проводити розрахунки за\nфактично надані послуги згідно з укладеними договорами в межах\nвідповідних бюджетних призначень\".\nУ зв'язку з цим пункти 4 і 5 вважати відповідно пунктами\n5 і 6.\n2. Цей Закон набирає чинності з дня його опублікування.\n\nПрезидент України В.ЯНУКОВИЧ\n\nм. Київ, 11 січня 2011 року\nN 2899-VI\n\nПро внесення змін до розділу XI \"Прикінцеві положення\" Закону України \"Про здійснення державних закупівель\" щодо безперервного забезпечення харчування особового складу Збройних Сил України, учнів (студентів) навчальних закладів та дітей\nЗакон України від 11.01.2011 № 2899-VI\n\nВтрата чинності від 20.04.2014 , підстава — 1197-VII\nПостійна адреса:\nhttps://zakon.rada.gov.ua/go/2899-17\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}