{
  "id": "ua-law-2468-17",
  "type": "statute",
  "title": "Закон України (2468-17)",
  "title_en": "",
  "short_name": "2468-17",
  "status": "in_force",
  "issued_date": "2010-07-08",
  "url": "https://zakon.rada.gov.ua/laws/show/2468-17",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\nПро внесення змін до деяких законів України\nщодо розвитку та підготовки готельної інфраструктури\nдо проведення в Україні фінальної частини\nчемпіонату Європи 2012 року з футболу\n( Відомості Верховної Ради України (ВВР), 2010, N 49, ст.567 )\n{ Із змінами, внесеними згідно з Кодексом\nN 2755-VI ( 2755-17 ) від 02.12.2010, ВВР, 2011, N 13-14,\nN 15-16, N 17, ст.112 }\n\nВерховна Рада України п о с т а н о в л я є :\nI. Внести зміни до таких законів України:\n1. Статтю 1 Закону України \"Про туризм\" ( 324/95-ВР )\n(Відомості Верховної Ради України, 2004 р., N 13, ст. 180;\n2009 р., N 38, ст. 535) доповнити абзацами десятим - дванадцятим\nтакого змісту:\n\"готель - підприємство будь-якої організаційно-правової форми\nта форми власності, що складається з шести і більше номерів та\nнадає готельні послуги з тимчасового проживання з обов'язковим\nобслуговуванням. Порядок встановлення категорій готелям\nвизначається Кабінетом Міністрів України;\nготельна послуга - дії (операції) підприємства з розміщення\nспоживача шляхом надання номера (місця) для тимчасового проживання\nв готелі, а також інша діяльність, пов'язана з розміщенням та\nтимчасовим проживанням. Готельна послуга складається з основних та\nдодаткових послуг, що надаються споживачу відповідно до категорії\nготелю;\nаналогічні засоби розміщення - підприємства будь-якої\nорганізаційно-правової форми власності, що складаються з номерів і\nнадають обмежені готельні послуги, включно з щоденним заправлянням\nліжок, прибиранням кімнат та санвузлів\".\n\n{ Пункт 2 розділу I втратив чинність на підставі Кодексу\nN 2755-VI ( 2755-17 ) від 02.12.2010 }\n\nII. Прикінцеві положення\n1. Цей Закон набирає чинності з дня його опублікування, крім\nпункту 2 розділу I, який набирає чинності з 1 січня 2011 року.\n2. Кабінету Міністрів України протягом місяця з дня\nопублікування цього Закону забезпечити:\nперегляд державного стандарту України щодо туристичних послуг\nта класифікації готелів у частині підвищення вимог до\nматеріально-технічного оснащення готелів та якості відповідних\nпослуг;\nприйняття нормативно-правових актів, що випливають із цього\nЗакону, та приведення центральними органами виконавчої влади\nприйнятих ними нормативно-правових актів у відповідність із цим\nЗаконом.\n\nПрезидент України В.ЯНУКОВИЧ\n\nм. Київ, 8 липня 2010 року\nN 2468-VI\n\nПро внесення змін до деяких законів України щодо розвитку та підготовки готельної інфраструктури до проведення в Україні фінальної частини чемпіонату Європи 2012 року з футболу\nЗакон України від 08.07.2010 № 2468-VI\n\nРедакція від 01.04.2011 , підстава — 2755-VI\nПостійна адреса:\nhttps://zakon.rada.gov.ua/go/2468-17\nЗаконодавство України\nстаном на 22.02.2026\n\nчинний"
    }
  ],
  "definitions": []
}