{
  "id": "ua-law-816-20",
  "type": "statute",
  "title": "Закон України (816-20)",
  "title_en": "",
  "short_name": "816-20",
  "status": "in_force",
  "issued_date": "2020-07-21",
  "url": "https://zakon.rada.gov.ua/laws/show/816-20",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art33-2",
      "section": "33-2",
      "title": "Стаття 33-2. Висновок про відповідність корисної моделі умовам патентоздатності",
      "content": "1. Будь-яка особа може подати до Установи мотивоване клопотання про проведення експертизи корисної моделі на відповідність умовам патентоздатності. За подання клопотання сплачується збір.\n2. Клопотання розглядається закладом експертизи в порядку, встановленому центральним органом виконавчої влади, що забезпечує формування державної політики у сфері інтелектуальної власності.\n3. Про отримання клопотання Установа повідомляє володільцю патенту на корисну модель після надходження до Установи суми сплаченого збору за подання клопотання.\n4. Підготовлений Установою висновок щодо відповідності корисної моделі умовам патентоздатності надсилається особі, яка подала клопотання, та володільцю патенту.\n5. Висновок Установи щодо відповідності умовам патентоздатності може бути залучено особою, яка подавала клопотання, у разі звернення до суду або до Апеляційної палати з метою визнання недійсними прав на корисну модель\";\n38) у частині першій статті 34 слова \"права власника патенту\" замінити словом \"права\";\n39) в абзаці восьмому частини другої статті 35 слова \"попереднього користування\" замінити словами \"попереднього користувача\";\n40) у статті 36 :\nу частині першій слова \"видачу патентів на винаходи (корисні моделі)\" замінити словами \"реєстрацію винаходів (корисних моделей)\";\nчастину третю викласти в такій редакції:\n\"Кошти, одержані від сплати державного мита за реєстрацію винаходів (корисних моделей), зараховуються до бюджетів у порядку, встановленому Бюджетним кодексом України \";\n41) частину другу статті 37 після слів \"заявка подається\" доповнити словами \"до Міжнародного бюро Всесвітньої організації інтелектуальної власності з дотриманням умови, визначеної частиною першою цієї статті, чи\";\n42) у тексті Закону :\nслово \"власник\" у всіх відмінках і числах замінити словом \"володілець\" у відповідному відмінку і числі;\nслова \"свій офіційний бюлетень\" та \"офіційний бюлетень\" у всіх відмінках замінити словом \"Бюлетень\" у відповідному відмінку.\n3. У Декреті Кабінету Міністрів України від 21 січня 1993 року № 7-93 \"Про державне мито\" (Відомості Верховної Ради України, 1993 р., № 13, ст. 113 із наступними змінами):\n1) абзац другий підпункту \"у\" пункту 6 статті 3 викласти в такій редакції:\n\"за реєстрацію винаходу (корисної моделі)\";\n2) у частині першій статті 6 слова \"за дії, пов’язані з видачею охоронних документів (патентів і свідоцтв) на об’єкти інтелектуальної власності, і за дії, пов’язані з підтриманням чинності патентів на сорти рослин \" виключити.\nII. Прикінцеві та перехідні положення\n1. Цей Закон набирає чинності з дня, наступного за днем його опублікування.\n2. До приведення нормативно-правових актів, прийнятих до набрання чинності цим Законом, у відповідність із цим Законом вони діють у частині, що не суперечить цьому Закону.\n3. Експертиза заявок на винаходи (корисні моделі), експертиза яких не завершена на день набрання чинності цим Законом, проводиться у порядку, встановленому цим Законом. Відповідність об’єктів умовам надання правової охорони (патентоздатності) визначається згідно із законодавством, що діяло на дату подання заявки.\n4. Патенти, видані за заявками, одержаними Установою до дня набрання чинності цим Законом, є чинними.\n5. Заява про визнання недійсними прав інтелектуальної власності на винахід (корисну модель) може бути подана до Апеляційної палати щодо будь-якого винаходу (корисної моделі), щодо якого набуто права інтелектуальної власності, зокрема винаходу (корисної моделі), права на який набуто до дня набрання чинності цим Законом. Відповідність об’єктів умовам надання правової охорони (патентоздатності) визначається згідно із законодавством, що діяло на дату подання заявки.\n6. Кабінету Міністрів України у шестимісячний строк з дня набрання чинності цим Законом:\nпривести свої нормативно-правові акти у відповідність із цим Законом;\nзабезпечити приведення міністерствами та іншими центральними органами виконавчої влади їх нормативно-правових актів у відповідність із цим Законом.\nВ.ЗЕЛЕНСЬКИЙ"
    }
  ],
  "definitions": []
}