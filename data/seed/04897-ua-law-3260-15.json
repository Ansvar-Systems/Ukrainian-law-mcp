{
  "id": "ua-law-3260-15",
  "type": "statute",
  "title": "Закон України (3260-15)",
  "title_en": "",
  "short_name": "3260-15",
  "status": "in_force",
  "issued_date": "2005-12-22",
  "url": "https://zakon.rada.gov.ua/laws/show/3260-15",
  "description": "Official legislative act of Ukraine ingested from the Verkhovna Rada legal portal.",
  "provisions": [
    {
      "provision_ref": "art0",
      "section": "0",
      "title": "Стаття 0. Текст документа",
      "content": "З А К О Н У К Р А Ї Н И\n{ Закон втратив чинність на підставі Закону\nN 1818-IX ( 1818-20 ) від 21.10.2021, ВВР, 1994, N 30, ст.284 }\nПро внесення змін до Закону України\n\"Про енергозбереження\"\n( Відомості Верховної Ради України (ВВР), 2006, N 15, ст.126 )\n\nВерховна Рада України п о с т а н о в л я є :\nI. Внести до Закону України \"Про енергозбереження\"\n( 74/94-ВР ) (Відомості Верховної Ради України, 1994 р., N 30,\nст. 283; 1999 р., N 34, ст. 274; 2005 р., N 20, ст. 278) такі\nзміни:\n1. Абзаци восьмий і дев'ятий преамбули замінити абзацами\nтакого змісту:\n\"енергоефективні продукція, технологія, обладнання -\nпродукція або метод, засіб її виробництва, що забезпечують\nраціональне використання паливно-енергетичних ресурсів порівняно з\nіншими варіантами використання або виробництва продукції\nоднакового споживчого рівня чи з аналогічними техніко-економічними\nпоказниками;\nенергозберігаючі (енергоефективні) заходи - заходи,\nспрямовані на впровадження та виробництво енергоефективних\nпродукції, технологій та обладнання;\nенергоефективний проект - проект, спрямований на скорочення\nенергоспоживання, а саме: реконструкція мереж і систем постачання,\nрегулювання і облік споживання води, газу, теплової та електричної\nенергії, модернізація огороджувальних конструкцій та технологій\nвиробничих процесів;\nенергетичний аудит (енергетичне обстеження) - визначення\nефективності використання паливно-енергетичних ресурсів та\nрозроблення рекомендацій щодо її поліпшення;\nменеджмент з енергозбереження - система управління,\nспрямована на забезпечення раціонального використання споживачами\nпаливно-енергетичних ресурсів;\nнорми питомих витрат палива та енергії - регламентована\nвеличина питомих витрат паливно-енергетичних ресурсів для даного\nвиробництва, процесу, даної продукції, роботи, послуги;\nпрямі втрати паливно-енергетичних ресурсів - втрата\nпаливно-енергетичних ресурсів поза технологічними процесами (вид\nнераціонального використання паливно-енергетичних ресурсів);\nмарнотратне витрачання паливно-енергетичних ресурсів -\nсистематичне, без виробничої потреби, не зумовлене вимогами\nтехнічної безпеки недовантаження або використання на холостому\nходу електродвигунів, електропечей та іншого електро- і\nтеплоустаткування; систематична втрата стисненого повітря, води і\nтепла, спричинена несправністю арматури, трубопроводів,\nтеплоізоляції трубопроводів, печей і тепловикористовуючого\nустаткування; недотримання вимог нормативної та проектної\nдокументації щодо теплоізоляції споруд та інженерних об'єктів, яке\nпризводить до зниження теплового опору огороджувальних\nконструкцій, вікон, дверей в опалювальний сезон (вид\nнераціонального використання паливно-енергетичних ресурсів);\nнераціональне (неефективне) використання паливно-енергетичних\nресурсів - прямі втрати паливно-енергетичних ресурсів, їх\nмарнотратне витрачання та використання паливно-енергетичних\nресурсів понад показники питомих витрат, визначених системою\nстандартів, а до введення в дію системи стандартів - нормами\nпитомих витрат палива та енергії\".\nУ зв'язку з цим абзаци десятий і одинадцятий вважати\nвідповідно абзацами сімнадцятим і вісімнадцятим.\n2. У статті 3:\nу пункті \"е\" слова \"енергетичної експертизи\" замінити словами\n\"державної експертизи з енергозбереження\";\nдоповнити пунктами \"ї\", \"й\" та \"к\" такого змісту:\n\"ї) поступовий перехід до масового застосування приладів\nобліку та регулювання споживання паливно-енергетичних ресурсів;\nй) обов'язковість визначення постачальниками і споживачами\nобсягу відпущених паливно-енергетичних ресурсів за показаннями\nприладів обліку споживання паливно-енергетичних ресурсів у разі їх\nнаявності;\nк) запровадження системи енергетичного маркування\nелектрообладнання побутового призначення\".\n3. У статті 5:\nабзац третій доповнити словами \"інших ресурсів природного чи\nштучного походження в частині використання паливно-енергетичних\nресурсів\";\nпісля абзацу третього доповнити новим абзацом такого змісту: \"проведення енергетичного аудиту\".\nУ зв'язку з цим абзаци четвертий - дев'ятий вважати\nвідповідно абзацами п'ятим - десятим.\n4. У частині першій статті 9 слова \"енергетичної експертизи\"\nзамінити словами \"державної експертизи з енергозбереження\".\n5. Частину третю статті 14 виключити.\n6. У пункті \"в\" частини першої статті 17 слова \"та\nбезгосподарного\" виключити.\n7. Статтю 20 після частини другої доповнити новою частиною\nтакого змісту:\n\"Порядок установлення норм питомих витрат палива та енергії\nвизначається Кабінетом Міністрів України\".\nУ зв'язку з цим частину третю вважати частиною четвертою.\n8. Назву розділу IV викласти в такій редакції:\n\"ДЕРЖАВНА ЕКСПЕРТИЗА З ЕНЕРГОЗБЕРЕЖЕННЯ\nТА ЕНЕРГЕТИЧНИЙ АУДИТ\".\n9. Статтю 21 доповнити новою частиною першою такого змісту:\n\"Державна експертиза з енергозбереження - система заходів\nщодо встановлення відповідності показників об'єктів експертизи,\nякі характеризують використання паливно-енергетичних ресурсів,\nвимогам нормативно-правових актів та нормативно-технічних\nдокументів у сфері енергозбереження\".\nУ зв'язку з цим частину першу вважати частиною другою.\n10. У назві та в абзаці першому статті 22 слова \"експертизи\"\nі \"Експертизі\" замінити відповідно словами \"державної експертизи\"\nі \"Державній експертизі\".\n11. У частині другій статті 23 слова \"органи державного\nуправління України, представники науково-дослідних,\nпроектно-конструкторських, інших установ та організацій, вищих\nнавчальних закладів\" замінити словами \"органи виконавчої влади,\nдержавні науково-дослідні, проектно-конструкторські, інші\nустанови, організації та підприємства, представники\".\n12. Перше речення частини другої статті 24 після слів\n\"переробки програм і проектів\" доповнити словами \"та усунення\nнедоліків у не прийнятих в експлуатацію будівлях, спорудах або\nінженерних об'єктах\".\n13. Доповнити статтею 24-1 такого змісту:\n\" Стаття 24-1. Енергетичний аудит\nЕнергетичний аудит проводиться з метою:\nвизначення шляхів раціонального використання\nпаливно-енергетичних ресурсів, уникнення необґрунтованих витрат на\nпроведення енергозберігаючих заходів;\nздійснення енергозберігаючих заходів та запровадження\nменеджменту з енергозбереження;\nустановлення обґрунтованих обсягів споживання\nпаливно-енергетичних ресурсів;\nвизначення відповідності фактичних питомих витрат\nпаливно-енергетичних ресурсів нормам питомих витрат, установленим\nу порядку, що визначається Кабінетом Міністрів України;\nнадання висновків щодо ефективності використання\nпаливно-енергетичних ресурсів у разі поширення на цих споживачів\nдії економічного механізму енергозбереження.\nПорядок проведення енергетичного аудиту встановлюється\nзаконом\".\n14. У статті 26:\nчастину першу після слова \"здійснюється\" доповнити словами\n\"Державною інспекцією з енергозбереження\";\nчастину другу доповнити словами \"окремі споруди та інженерні\nоб'єкти інших підприємств і установ, які використовуються для\nзазначених цілей\";\nпісля частини третьої доповнити новою частиною такого змісту:\n\"Повноваження, порядок атестації посадових осіб, які\nздійснюють державний контроль у сфері енергозбереження, зразки їх\nпосвідчень встановлюються Кабінетом Міністрів України. Посадові\nособи, які здійснюють контроль у сфері енергозбереження, несуть\nвідповідальність за перевищення повноважень та неправомірність\nсвоїх дій відповідно до закону\".\nУ зв'язку з цим частину четверту вважати частиною п'ятою.\n15. У частині другій статті 27:\nу пункті \"в\" слова \"енергетичної експертизи\" замінити словами\n\"державної експертизи з енергозбереження\";\nу пунктах \"г\" і \"д\" слова \"енергетичної експертизи\" замінити\nсловами \"експертизи з енергозбереження\";\nу пункті \"є\" слово \"безгосподарному\" виключити.\n16. У частині другій статті 28 слова \"чи угодою, укладеними\"\nзамінити словом \"укладеним\", а слова \"чи міжнародної угоди\"\nвиключити.\n17. У назві та тексті статті 29 слова \"і громадян\" та \"і\nгромадяни\" замінити відповідно словами \"іноземців\" та \"іноземці\".\nII. Прикінцеві положення\n1. Цей Закон набирає чинності з дня його опублікування.\n2. Кабінету Міністрів України у тримісячний строк:\nзабезпечити розроблення та прийняття нормативно-правових\nактів, що випливають із цього Закону;\nпривести свої нормативно-правові акти у відповідність із цим\nЗаконом.\n\nПрезидент України В.ЮЩЕНКО\n\nм. Київ, 22 грудня 2005 року\nN 3260-IV\n\nПро внесення змін до Закону України \"Про енергозбереження\"\nЗакон України від 22.12.2005 № 3260-IV\n\nВтрата чинності від 13.11.2021 , підстава — 1818-IX\nПостійна адреса:\nhttps://zakon.rada.gov.ua/go/3260-15\nЗаконодавство України\nстаном на 22.02.2026\n\nвтратив чинність"
    }
  ],
  "definitions": []
}